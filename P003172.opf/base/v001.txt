༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5057
20408
རྣམ་འགྲེལ་བསྡུས་དོན་མི་ཕམ་ཞལ་ལུང་།
ram 'grel bsdus don mi pham zhal lung
Author
བསྟན་འཛིན་ལྷག་པ།
bstan 'dzin lhag pa
Descriptor
Original Publication
Place
pe cin
Publisher
mi rigs dpe skrun khang
Date
1999
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
313
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 W
17th st., new york city, ny 10011, usa 2005



Rgyas pa'i bstan bcos tshad ma rnam 'grel gyi bsdus don kun mkhyen...
Relevance:
LC Control Number: 2001294724
Type of Material: Text (Book, Microform, Electronic, etc.)
Personal Name: Bstan-'dzin-lhag-pa.
Main Title: Rgyas pa'i bstan bcos tshad ma rnam 'grel gyi bsdus don kun mkhyen Mi-
pham-rgya-mtsho'i 'zal lun 'zes bya ba 'zugs so / Bstan-'dzin-lhag-pa dan 'Jigs-
med-'gro-phan gyis brtsams.
Variant Title: Chinese colophon title: Yin ming she yi
Yin ming she i
Cover Title: Rnam 'grel bsdus don Mi-pham'zal lun
Published/Created: Pe-cin : Mi rigs dpe skrun khan, 1999.
Related Names: 'Jigs-med-'gro-phan.
Description: 1,313 p. ; 21 cm.
ISBN: 7105036702
Summary: Supercommentary on 'Jam-mgon 'Ju Mi-pham-rgya-mtsho's Tshad ma rnam
grel gyi g‘zun gsal bor b'sad pa legs b'sad snan ba'i gter on Buddhist logical
text Pram anavarttika, transmitted through Dharmak irit, 7th cent.
Subjects: Mi-pham-rgya-mtsho, 'Jam-mgon 'Ju, 1846-1912. Tshad ma rnam 'grel gyi
g'zun gsal bor b'sad pa legs b'sad snan ba'i gter.
Dharmak irti, 7th cent. Pram anav arttika.
Buddhist logic.
LC Classification: BQ3237. B77 1999
Overseas Acq. No.: Ch-Tib-2001-294724; 01; 12-01
Other System No.: (DLC) 200129472
Repro./Stock No.: Library of Congress -- New Delhi Field Office RMBY15.00
Quality Code: Icode



༄༅། རྣམ་འགྲེལ་བས་དེ་མི་རgའའ་ང།
བསྟན་འཛིན་ལྷག་པ་དང་འ ཇིགས་མེད་འགྲོ་ཕན་གྱིས་བརྩམས།
མི་རིགས་དཔེ་སྐྲུན་ཁང་།



འ༔
ས
m
༈
ག )
ཚེ
༧ ཁྱཧིགྱི
ཕྱོགས་ལས་རྣམ་རྒྱལ་དཔལ་ལྡན་རྩིས་ཀྱི་གྲགས་



༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་
གྱི་བསྡུས་དོན་ཀུན་མཁྱེན་མི་ཕམ་རྒྱ་མཚོའི་
ཞལ་ལུང་ཞེས་བྱ་བ་བཞུགས་སོ། །
བསྟན་འཛིན་ལྷག་པ་དང་འཇིགས་མེད་འགྲོ་ཕན་གྱིས་བརྩམས།
མི་རིགས་དཔེ་སྐྲུན་ཁང་།



Doro



དཀར་ཆག
ལེའུ་དང་པོ། རང་དོན་རྗེས་སུ་དཔག་པའི་ལེའུའི་བསྡུས་དོན། ......….. (1)
ལེའུ་གཉིས་པ། ཚད་མ་གྲུབ་པའི་ལེའུའི་བསྡུས་དོན། .........….……..（78)
ལེའུ་གསུམ་པ། མངོན་སུམ་ཚད་མའི་ལེའུའི་བསྡུས་དོན། ......... (134)
ལེའུ་བཞི་པ། གཞན་དོན་རྗེས་དཔག་གི་ལེའུའི་བསྡུས་དོན། ......... (246）
མཇུག་གི་དོན། ...….…….…...
•.............. (300）
དཔལ་ཆོས་ཀྱི་གྲགས་པའི་བླ་མའི་རྣལ་འབྱོར་བཞུགས་སོ། ............（310)
ཆོས་རྗེ་དམ་པ་ཡིད་བཞིན་ནོར་བུའི་ཞབས་བརྟན་གསོལ་འདེབས་བཞུགས།
... (312)



"WRZ
S
-
--
Wan



ལེའུ་དང་པོ། རང་དོན་རྗེས་སུ་དཔག་པའི་
ལེའུའི་བསྡུས་དོན། །
ན་མོ་མཉྫ་ཤྲཱི་ཡེ། བླ་མེད་ཞི་བའི་གོ་འཕང་མངོན་བྱས་ཀྱང་། །
ཐུགས་རྗེའི་དབང་གིས་ཉམ་ཐག་འགྲོ་ཀུན་ལ། ། ཡང་དག་ཐར་ལམ་སྟོན་པའི་
སྐྱོབ་པ་ཆེ། །ཤཱཀྱ་སེང་གེའི་ཞབས་ལ་གུས་ཕྱག་འཚལ། ། ཐུབ་བསྟན་གངས་
དཀར་ལྷུན་པོའི་ཁོར་ཡུག་ལས། །འཇིགས་བྲལ་འཐད་ལྡན་རིགས་པའི་མཆེ་རྣོན་
གྱིས། །ལྟ་ངན་རི་སྐྱེས་ཟ་བའི་མཐུ་གྲུབ་པ། །ཕྱོགས་གླང་ཡབ་སྲས་མཁས་མང་
གཙུག་ན་རྒྱལ། །གངས་ཅན་སྐལ་བ་བཟང་པོའི་ཞིང་ཁམས་འདིར། ། ལྔ་རིག་
ལེགས་བཤད་སྙན་པའི་སྒྲ་དབྱངས་ཀྱིས། །མཁས་རྣམས་ཡིད་ལ་རབ་དགའ་སྟེར་
བའི་གཉེན། ། རིག་པའི་ཁུ་བྱུག་མི་ཕམ་རྒྱ་མཚོར་འདུད། ། འབྲལ་མེད་གཏན་
ཀྱི་ལྷ་གཅིག་འཇམ་པའི་དབྱངས། །དགྱེས་བཞིན་ཐུགས་རྗེའི་འོད་དཀར་བདུད་
རྩིའི་རྒྱུན། ། མཐའ་དག་འདོད་འཇོའི་ལོངས་སུ་ཉེར་ཐོབ་པའི། ། དཔལ་ལྡན་
བླ་མས་ཚེ་རབས་ཕྲེང་བར་སྐྱོངས། ། གཞུང་བཟང་རིན་ཆེན་ནོར་གྱི་བང་མཛོད་
ལས། །ཉེ་བར་བསྡུས་པའི་མུ་ཏིག་དོ་ཤལ་འདི། ། ལྷག་བསམ་དར་དཀར་སྲད་
བུ་ལ་བརྒྱུས་ཏེ། །རང་དང་སྐལ་མཉམ་གྲོགས་ཀྱི་རྒྱན་དུ་བྱ། །དེ་ཡང་འཇམ་
དཔལ་རྩ་བའི་རྒྱུད་ལས། ཡི་གེ་དྷ་ཞེས་སྡོམ་བརྩོན་ཉིད། ། ལྷོ་ཡི་ཕྱོགས་སུ་རྣམ་
པར་བསྒྲགས། ། ཕ་རོལ་རྒོལ་བ་བཟློག་ནས་ཀྱང་། ། དེ་བཞིན་སྡོམ་བརྩོན་
སྔགས་ཀྱང་གྲུབ། ། ཅེས་ལུང་བསྟན་པ་བཞིན་འཛམ་གླིང་མཛེས་པར་བྱེད་པའི་
རྒྱན་དྲུག་གི་ཡ་གྱལ་དཔལ་ལྡན་ཆོས་ཀྱི་གྲགས་པ་ཞེས་སྙན་བའི་བ་དན་ཆེན་པོ་ས་
གསུམ་དུ་ཁྱབ་པར་བསྒྲེངས་པ་གང་གི་རིགས་ལམ་སེང་གེའི་ང་རོས་བདུད་དང་མུ་
1



སྟེགས་ཀྱི་རྒོལ་བ་མཐའ་དག་ཚར་བཅད་དེ་ཡང་དག་པའི་ཆོས་ཀྱི་སྣང་བ་མཁའ་
ཁྱབ་ཏུ་སྤེལ་བར་མཛད་པའི་ལེགས་བཤད་ཆེན་པོ་ཆེས་རྨད་དུ་བྱུང་བའི་ངོ་མཚར་
དང་ལྡན་པ། ཚད་མ་རིགས་པའི་སྡེ་བདུན་གྱི སྐད་གཉིས་ཤན་སྦྱར་ལས། དཔལ་
ཧེ་རུ་ཀས་ཕྱོགས་ལས་རྣམ་པར་རྒྱལ་བའི་དངོས་གྲུབ་གནང་བ་སློབ་དཔོན་ཆེན་པོ་དཔལ་
ལྡན་ཆོས་ཀྱི་གྲགས་པས་དོན་གྱི་དགོངས་འགྲེལ་ཚད་མ་སྡེ་བདུན་མཛད་དེ། རྒྱས་པ་རྣམ་
འགྲེལ། འབྲིང་རྣམ་ངེས། བསྡུས་པ་རིགས་ཐིགས་ཏེ་ལུས་ལྟ་བུ་གསུམ་དང་། གཏན་
ཚིགས་ཐིགས་པ། འབྲེལ་བ་བརྟག་པ། རྩོད་པའི་རིགས་པ། རྒྱུད་གཞན་གྲུབ་པ་བཞི་
འཕྲོས་པ་ཡན་ལག་ལྟ་བུའི་གཞུང་སྟེ་སྡེ་བདུན་མཛད། ཅེས་པ་མཆན། གཙོ་བོ། རྒྱས་
པའི་ བསྟན་ བཅོས་ཚད་མ་ རྣམ་ པར་ འགྲེལ་ བ་ འདི་ འཆད་ པ་ ལ་ དོན་བཞི་སྟེ།
མཚན་དོན་འགྱུར་ཕྱག་གཞུང་དང་མཇུག་དོན་ནོ། ། དང་པོ། རྒྱ་གར་སྐད་དུ།
པྲ་མཱ་ཎ་ཚད་མ། བཱ་ར་ཏི་ཀ་རྣམ་པར་འགྲེལ་བ། ཀཱ་རི་ཀཱ་ཚིག་ལེའུར་བྱས་པ་
སྟེ། པྲ་ནི་རབ་དང་དང་པོ་སོགས་ལ་འཇུག མཱ་ཎ་འཇལ་བ་ལ་འཇུག་པས་
དང་པོར་འཇལ་བའམ་རབ་ཏུ་འཇལ་བ་སྟེ། དོན་མ་ནོར་བར་འཇལ་བའམ་
གསར་དུ་མི་བསླུ་བའི་རིགས་པ་ལ་འཇུག་ཅིང་། དེ་ལ་དོན་འགྱུར་དུ་ཚད་མ་ཞེས་
པར་མཛད་ལ། དེ་ལྟ་བུ་བརྗོད་བྱར་བསྟན་པའི་གཞུང་ཚད་མ་ཀུན་ལས་བཏུས་
པ་ནི་སྐབས་འདིའི་ཚད་མ་ཡིན་ལ། དེ་དག་གི་དགོངས་པ་ཕྱིན་ཅི་མ་ལོག་པར་
གཞུང་འདི་ཉིད་ཀྱིས་རྣམ་པར་འགྲེལ་བས་ན་ཚད་མ་རྣམ་པར་འགྲེལ་བ་ཞེས་
བྱའོ། །ཡི་གེ་བརྒྱད་པ་རྗེས་སུ་བསྔགས་པའི་སྡེབ་སྦྱོར་ཅན་དུ་མཛད་པས་ན་ཚིག་
ལེའུར་བྱས་པ་ཞེས་བྱའོ། ། གཉིས་པ་འགྱུར་ཕྱག་ནི། སྔ་འགྱུར་གྱི་དུས་སུའང་
གཞུང་འདི་བསྒྱུར་ཟིན་ཀྱང་ཞུས་དག་མ་གྲུབ་པ་དཀར་ཆག་ལྡན་དཀར་མ་སོགས་
སུ་གསལ་ལ། ཕྱིས་རྨ་དགེ་བློ་དང་། རྔོག་ལོ་ཆེན་པོ། ས་སྐྱ་པཎ་ཆེན་རྣམས་
ཀྱིས་བསྒྱུར་ཞུས་གཏན་ལ་ཕབ་པའི་ཚེ་འགྱུར་ཕྱག་ཏུ་བཀོད་པ་ནི། འཕགས་པ་
འཇམ་དཔལ་སོགས་སོ། །གསུམ་པ་གཞུང་དོན་ལ། རྩོམ་པའི་ཡན་ལག་བརྩམ་
བྱ་གཞུང་དང་ནི།	། རྩོམ་པ་རྫོགས་པ་མཇུག་གི་དོན་དང་གསུམ། ། དང་པོ་ལ།
ཀrངr' - སཱ.rfཚ-གགས



མཆོད་པར་བརྗོད་དང་རྩོམ་པའི་དགོས་པ་བསྟན། ། དང་པོ། རྟོག་པའི་དྲ་བ་
རྣམ་བསལ་ཞིང༌། ། སོགས་ཏེ། ཚིག་འདི་སྐུ་བཞི་ཕྲིན་ལས་དང་བཅས་པ་ལ་
སྦྱར་བ་དང༌། སྤངས་རྟོགས་ཕྲིན་ལས་གསུམ་དང་སྦྱར་བ་དང༌། ཕྲིན་ལས་ཀྱི་
སྐབས་སུ་མི་ཤེས་པའི་མུན་པ་སེལ་ཞིང་ཤེས་བྱའི་དེ་ཉིད་སྟོན་པའི་གསུང་གི་མཛད་
པ་གཙོ་བོར་གྱུར་པའི་ཕྲིན་ལས་ཀུན་ཏུ་བཟང་པོའི་འོད་ཟེར་དག་གདུལ་བྱའི་
ཁམས་དབང་བསམ་པ་དང་མཐུན་པར་ཀུན་ནས་འཕྲོ་བ་ཞེས་ཚིག་གི་ནུས་པ་
འདོན་པ་དང༌། ཡང་ཆོས་ཀྱི་གྲགས་པ་ཉིད་བྱང་སེམས་ཀུན་ཏུ་བཟང་པོའི་རྣམ་
པར་འཕྲུལ་བའང་ཡིན་ལ། སྐབས་འདིའི་མཆོད་བརྗོད་ཀྱང་འཕགས་པ་ཀུན་ཏུ་
བཟང་པོ་ལ་ཕྱག་འཚལ་བའོ་ཞེས་འདོད་པ་དང༌། ཡང་ཚིག་རྐང་དང་པོ་གཉིས་
རྟོག་པའི་དྲྭ་ཟུར་ཞི་བ་འཇམ་པའི་དོན་དང་། མཁྱེན་གཉིས་ཡེ་ཤེས་ཀྱི་སྐུ་དེ་ནི་
དོན་གཉིས་ཀྱི་དཔལ་དང་ལྡན་པར་བརྗོད་པས་འཇམ་དཔལ་ལ་ཕྱག་མཛད་པར་
འདོད་པ་སོགས་འགྲེལ་ཚུལ་སྣ་ཚོགས་མཛད་ཀྱང༌། དོན་སྤངས་རྟོགས་མཐར་
ཕྱིན་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་སྐུ་ལ་ཕྱག་མཛད་པས་གང་
ལྟར་ཡང་འགལ་བ་མེད་པར་ཤེས་པར་བྱའོ། ། གཉིས་པ་ནི། སྐྱེ་བོ་ཕལ་ཆེར་
ཕལ་ལ་ཆགས་ཤིང་ཤེས་རབ་རྩལ་མེད་པས་ན་ལེགས་བཤད་རྣམས། ། སོགས་
ཀྱིས་ བསྟན་ ལ། དེའང་ གཞན་ ཕལ་ ཆེ་ བ་ ནི་ རང་ ཕྱོགས་ ལ་ ཆགས་ པ་ དང་།
གཞན་ཕྱོགས་ལ་སྡང་བས་བློ་གཟུ་བོར་མི་གནས་པ་དང༌། ཟབ་མོ་རྟོགས་པའི་བློ་
གྲོས་མེད་པ་དང་། ལེགས་བཤད་དོན་དུ་མི་གཉེར་བའི་རྒྱུ་མཚན་དེས་ན། དེ་
འདྲའི་སྐྱོན་ལྡན་ལ་མི་ཕན་ནའང་ལྡོག་ཕྱོགས། གཟུར་གནས་བློ་ལྡན་དོན་གཉེར་
བ། །ཉན་པོ་སྣོད་ཅེས་བྱ་བར་བརྗོད། །ཅེས་གསུངས་པ་ལྟ་བུའི་དོན་དུ་འགྱུར་
བ་དང་། ལེགས་པར་བཤད་པ་ཀུན་ལས་བཏུས་སོགས་ལ་སྨད་པའི་དོན་མིན་གྱི་
ཕུང་ཁྲོལ་ཆེན་པོ་བཟློག་པའི་ཕྱིར་སྙིང་རྗེས་བརྩམས་པར་ཡང་སྟོན་ཏེ། རྣམ་
ངེས་ལས། གང་ལ་འཕགས་པ་ཉིད་བྱོན་རྗེས་བཟུང་དེ་ནི་དཔལ་ལྡན་དྲི་མེད་བློ་
མངའ་སྟེ། འཇིག་རྟེན་བློ་གྲོས་བླུན་པོ་འདིས་ནི་དེ་ཚིག་བརླང་བ་གསལ་བོར་མི་



ཤེས་ པས། ། ཉེར་བསྟེན་འཇིག་རྟེན་རྒྱས་མཛད་དེ་ལ་ཅུང་ཟད་སྨད་བྱས་་་་་
ནའང་། །དོན་མིན་སྐྱེ་བར་འགྱུར་བ་ཡིན་པས་བརྩེ་བས་དེ་ཡི་ལུགས་ནི་འདིར་
གསལ་བྱ། །ཞེས་གསུངས་པ་བཞིན་ནོ། །གཉིས་པ་བརྩམ་བྱ་གཞུང་གི་དོན་ལ།
རང་དོན་བླང་དོར་རྟོགས་པའི་ཡན་ལག་དང་། ། གཞན་དོན་རྗེས་སུ་འཛིན་པའི་
ཡན་ལག་གཉིས། ། དང་པོ་ལ། གཞལ་བྱ་ལྐོག་གྱུར་རྟོགས་པའི་རྗེས་དཔག་
དང༌། ། མངོན་གྱུར་འཇལ་བྱེད་མངོན་སུམ་ཚད་མ་བཤད། ། དང་པོ་ལ།
ལྐོག་གྱུར་རྟོགས་པ་གཏན་ཚིགས་སྤྱི་མཚན་བཤད། ། དོན་གཙོ་སྟོན་དང་བསྟན་
པ་ཚད་མར་སྒྲུབ། ། དང་པོ་ལ། རྟགས་ཀྱི་རྣམ་བཞག་བསྡུས་ཏེ་བསྟན་པ་
དང་། །མཚན་གཞི་ཡང་དག་གསུམ་པོ་རྒྱས་པར་བརྗོད། ། རྟགས་སུ་ངེས་བྱེད་
རྒྱུ་མཚན་འབྲེལ་བ་བཤད། ། དང་པོ། ཕྱོགས་ཆོས་དེ་ཆས་ཁྱབ་པ་ཡི། །
སོགས་ཏེ། དེ་ལ་ཚུལ་གསུམ་གྱི་དང་པོ་ཕྱོགས་ཆོས་ཞེས་པ་ཅི་ཞེ་ན། སྤྱིར་
བཏང་ཕྱོགས་ཀྱི་སྒྲ་ནི་ཆོས་ཅན་སྒྲ་དང་ཆོས་མི་རྟག་པའི་ཚོགས་དོན་ཏེ་མི་རྟག་པར་
ཤེས་འདོད་ཞུགས་པའི་ཆོས་ཅན་ལྟ་བུ་ལ་དངོས་མིང་དུ་ཡོངས་སུ་གྲགས་པ་ཡིན་ལ།
དེའི་ཕྱོགས་གཅིག་ཆོས་ཅན་རྐྱང་བ་དང་བསྒྲུབ་ཆོས་རྐྱང་བ་ལའང་བཏགས་མིང་
དུ་འཇུག་སྟེ། རས་ཡུག་གི་ཕྱོགས་གཅིག་ཚིག་པ་ལ་རས་ཡུག་ཚིག་ཅེས་ཕྱོགས་
གཅིག་ལ་རིལ་བོའི་མིང་འཇུག་པ་བཞིན་ནོ། ། དེར་མ་ཟད་མཐུན་ཕྱོགས་དང་མི་
མཐུན་ཕྱོགས་ལའང་ཕྱོགས་ཀྱི་མིང་འཇུག་མོད་ཀྱི། འདིར་ཚུལ་གསུམ་གྱི་ནང་
ཚན་ཆོས་ཞེས་པའི་སྒྲ་དང་འབྲེལ་བའི་ཕྱོགས་ནི་ཆོས་ཅན་ཉིད་ལ་གོ་སྟེ་ལག་ལྡན་
ཞེས་པ་གླང་པོ་ལ་ཡོངས་སུ་གྲགས་པ་བཞིན་ནོ། ། དེས་ན་རྟགས་བྱས་པ་ལྟ་བུ་དེ་
ཕྱོགས་སམ་ཆོས་ཅན་སྒྲ་ལྟ་བུའི་སྟེང་དུ་གྲུབ་པའམ་དེའི་ཆོས་སུ་གྲུབ་པ་ལ་གོ་བར་
བྱ་བ་ཡིན་ནོ། ། སྐབས་འདིར་ཕྱོགས་ཞེས་པ་ཚོགས་དོན་ལ་གོ་དགོས་ཀྱི་ཆོས་ཅན་
རྐྱང་བ་ལ་གོ་ན་མི་འཐད་པའི་ཕྱོགས་འཛིན་པ་ཡོད་ཀྱང༌། སྤྱིར་སྦྱོར་བ་སྐོར་
གཅིག་གི་ཆོས་ཅན་དུ་གཟུང་བྱ་སྟེ་བསྒྲུབ་ཆོས་དེས་ཁྱད་པར་དུ་བྱས་ནས་ཤེས་
འདོད་ཞུགས་པ་ཡིན་པས་ཚོགས་དོན་ལས་གཞན་མིན་ཡང་ཚུལ་གསུམ་གྱི་སྐབས་
4
ནམ
ས
=+++
++
#*#****ཟམགr
=
'， ་་
་ག
་ r
་



ཀྱི་ཕྱོགས་ཆོས་འདི་ནི་རྟགས་དེ་ཆོས་ཅན་ཙམ་ལ་གྲུབ་མ་གྲུབ་དཔྱད་པ་ཡིན་ལ།
དེ་གྲུབ་ནས་བསྒྲུབ་ཆོས་དང་རྟགས་རྗེས་སུ་འགྲོ་ལྡོག་གི་ཁྱབ་པ་དཔྱོད་པའི་ཕྱིར་
ཕྱོགས་ཆོས་ཀྱི་སྐབས་ནས་ཀྱང་ཚོགས་དོན་གཟུང་མི་དགོས་སོ། ། དེ་ཆས་ཞེས་བྱ་
བ་ནི་ཆོས་ཅན་དེའི་སྟེང་ན་དགག་པའམ་བསྒྲུབ་པར་བྱ་བའི་ཆ་ཤས་མང་དུ་ཡོད་པ་
ལས་སྐབས་སུ་གང་བབས་པའི་བསྒྲུབ་ཆོས་མི་རྟག་པ་ལྟ་བུ་དེ་དང༌། རྟགས་བྱས་
པ་ལྟ་བུ་དེ་ཡི་ཆས་རྟགས་ཡོད་ན་བསྒྲུབ་བྱ་ཡོད་པའི་རྗེས་འགྲོ་དང་། བསྒྲུབ་བྱ་
ལོག་ན་རྟགས་ལྡོག་པར་ཚད་མས་ངེས་པའི་སྒོ་ནས་ཁྱབ་པ་ཡོད་པ་ལ་གོ་བར་བྱ་
དགོས། རྟགས་ རིགས་ སྤྲོ་ན་ སྤྱིར་ རྟགས་ སུ་ བཀོད་ པ་ རྟགས་ ཀྱི་ མཚན་ ཉིད།
གཞི་གྲུབ་ན་རྟགས་སུ་རུང་བས་ཁྱབ། བྱེ་བྲག་ལ་ཤེས་ནས་སྤང་བར་བྱ་བ་ལྟར་སྣང་།
ཤེས་ནས་བླང་བར་བྱ་བ་ཡང་དག་གཉིས། དང་པོ་ལ། རྟགས་སུ་བཀོད་པ་
གངཞིག་ཚུལ་གསུམ་མ་ཚང་བ་རྟགས་ལྟར་སྣང་གི་མཚན་ཉིད། དབྱེ་ན། མ་
གྲུབ། མ་ངེས། འགལ་བ་གསུམ། དང་པོའི་མཚན་ཉིད། ཤེསའདོད་ལ་
དགོད་བྱ་ལྟར་མ་གྲུབ་པའི་རྟགས། དབྱེ་ན་དོན་དུ་མ་གྲུབ་པ་དང༌། གྲུབ་ཀྱང་
བློ་ངོར་ལྟོས་ནས་མ་གྲུབ་པ་གཉིས། དང་པོ་ལ། ཆོས་ཅན་མེད་པ། རྟགས་
མེད་པ། གཉིས་ ཀ་མེད་པ། ཡོད་ཀྱང་འབྲེལ་བ་མེད་པ་བཞི། དང་པོ།
དོན་དམ་པའི་སྒྲ་ཆོས་ཅན་ལྟ་བུ་དེ་ལ་རྟགས་གང་ བཀོད་ཀྱང་ཕྱོགས་མེད་པས་
ཕྱོགས་ཆོས་མི་གྲུབ། གཉིས་པ། རི་བོང་གི་རྭ་ཡིན་པའི་ཕྱིར་ལྟ་བུ་དེ་གང་ལ་
བཀོད་ཀྱང་ཕྱོགས་ཀྱི་ཆོས་མིན་པས་ཕྱོགས་ཆོས་མི་གྲུབ། གསུམ་པ། དོན་དམ་
པའི་སྒྲ་ཆོས་ཅན། རྟག་སྟེ། རི་བོང་གི་རྭ་ཡིན་པའི་ཕྱིར་ལྟ་བུ་ཕྱོགས་དང་ཆོས་
གཉིས་ཀ་མ་གྲུབ་བོ། །བཞི་བ་ལ། རྟགས་ཤེས་འདོད་ལ་མི་སྲིད་པ་དང༌། མ་
ཁྱབ་པ་དང༌། ཁྱབ་མ་ཁྱབ་གཉིས་ཀའི་ཆ་ཡོད་པ་གསུམ། དང་པོ། སྒྲ་ཆོས་
ཅན། མི་རྟག་སྟེ། མཉན་བྱ་མ་ཡིན་པའི་ཕྱིར་ལྟ་བུའམ་མིག་གི་གཟུང་བྱ་ཡིན་
པའི་ཕྱིར་ལྟ་བུ། གཉིས་པ། སྒྲ་ཆོས་ཅན། བློ་སྔོན་དུ་སོང་བས་ཁྱབ་སྟེ། སྐྱེས་
བུའི་རྩོལ་བ་ལས་བྱུང་བའི་ཕྱིར་ལྟ་བུ། གསུམ་པ། ཟླ་བ་གཉིས་སྣང་གི་དབང་



ཤེས་ཆོས་ཅན། མངོན་སུམ་ཚད་མ་ཡིན་ཏེ། རྟོག་བྲལ་མ་འཁྲུལ་བ་ཡིན་པའི་
ཕྱིར་ལྟ་བུ་རྟོག་བྲལ་གྲུབ་ཀྱང་མ་འཁྲུལ་བ་མ་གྲུབ་པས་འདིར་རྟགས་མ་གྲུབ་ཀྱི་ལན་
ཐེབས། ཁྱབ་ཆེས་པ་ནི་མ་ངེས་པ་ཡིན་གྱིས་རྟགས་མ་གྲུབ་ཀྱི་ལན་མི་ཐེབས་པས་
མེད་དོ། ། དེ་ལྟར་ན་དྲུག་གོ ། གཉིས་པ། བློ་ལ་ལྟོས་ན་ཆོས་ཅན་མ་གྲུབ།
རྟགས་མ་གྲུབ། དེ་གཉིས་ཀ་མ་གྲུབ། དེ་གཉིས་ཀྱི་འབྲེལ་བ་མ་གྲུབ་པ་དང་
བཞི། དང་པོ། ཤ་ཟའི་བུམ་པའམ་ནོར་བུའམ་སྒྲོན་མར་མ་ངེས་པ་ན་ནོར་བུ་
ཆོས་ཅན་དུ་བཞག་པ་ལྟ་བུ། གཉིས་པ། འདོད་ཆགས་དང་བྲལ་བས་བྱས་
པའི་ཕྱིར་ལྟ་བུའམ། དུ་རླངས་གང་རུང་དུ་ཐེ་ཚོམ་ཟ་བ་ན་དུ་བ་རྟགས་སུ་བཀོད་
ལྟ་བུ། གསུམ་པ། ཤ་ཟའི་བུམ་པ་ཆོས་ཅན། འདིར་ཡོད་དེ་ཤ་ཟ་ཡོད་པའི་
ཕྱིར་ལྟ་བུ་དང༌། བཞི་བ་ལ་མི་སྲིད་པར་དོགས་པ། མ་ཁྱབ་པར་དོགས་པ།
གཉིས་ཀའི་ཆ་ཅན་དུ་དོགས་པ་གསུམ། དང་པོ། སྒྲ་མ་བྱས་པར་སེམས་པ་ལ་
སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ལྟ་བུ། གཉིས་པ། ཚིག་ལ་སྐྱེས་
བུས་བྱས་མ་བྱས་གཉིས་ཡོད་པར་འདོད་པ་ལ། ཚིག་རྣམས་ཆོས་ཅན། རང་
བྱུང་མིན་ཏེ། སྐྱེས་བུས་བྱས་པའི་ལྟ་བུ། གསུམ་པ། དངོས་པོ་ཕལ་ཆེར་མི་
རྟག་པར་འདོད་ཀྱང་དབང་ཕྱུག་སོགས་རྟག་དངོས་སྲིད་པར་འདོད་པའི་ངོར།
དབང་ཕྱུག་ཆོས་ཅན། རྣམ་པར་འགྱུར་བ་ཡིན་ཏེ། མི་རྟག་པ་དང་དངོས་
པོའི་གཞི་མཐུན་ཡིན་པའི་ཕྱིར་ལྟ་བུའོ། ། ད་ལྟའི་དགེ་བས་སྔ་མའི་དགེ་བ་དང་།
རྨ་བྱའི་སྒྲ་གྲག་པས་རི་སུལ་དབུས་མར་རྨ་བྱ་སྒྲུབ་པ་ནི་མ་ངེས་པ་ཡིན་གྱི་རྟགས་མ་
གྲུབ་པ་མིན་ནོ། །རྒོལ་བ་ལ་ལྟོས་པ་སོགས་གཞན་ནི་འདིར་འདུ་ལ། སྒྲ་མི་རྟག་
སྟེ། རྩོལ་བྱུང་ཡིན་པའི་ཕྱིར་ལྟ་བུ་ནི། རྩོལ་བྱུང་གི་སྒྲ་ལ་བསམས་ན་དོན་གྱིས་
རྟགས་ཡང་དག་ཡིན་པས་མ་གྲུབ་པ་མིན་ཏེ། སྒྲའི་བྱེ་བྲག་ཆུ་སྒྲ་སོགས་ལ་་་་
བསམས་ན་མ་གྲུབ་བོ། །སྒྲ་སྤྱི་ལའང་མི་གྲུབ་པས་ཕྱེས་ཏེ་བཤད་དགོས་སོ། །དེ་
ལྟར་ན་དྲུག་སྟེ་དེས་ན་མ་གྲུབ་པ་བཅུ་གཉིས་ཡོད། གཉིས་པ་མ་ངེས་པ་ལ་མཚན་
ཉིད་བསྒྲུབ་བྱ་འགྲུབ་པ་ལ་ཐེ་ཚོམ་བསྐྱེད་པའི་རྟགས། དབྱེ་ན་ཐུན་མོང་མིན་པ་



དང་། ཐུན་མོང་གི་མ་ངེས་པ་གཉིས། དང་པོ་ལ་ལྡོག་པ་ཐ་དད་མེད་པའི་ཐུན་
མིན་དང་། ཡོད་ཀྱང་ཕྱོགས་གཉིས་ཀར་མི་འཇུག་པའི་ཐུན་མིན་གཉིས། དང་
པོ་ལ་གཞི་རྟགས་གཅིག་པ། ཆོས་རྟགས་གཅིག་པ། གཞི་རྟགས་ཆོས་གསུམ་
གཅིག་པ། ཚོགས་དོན་དང་རྟགས་གཅིག་པ་བཞི། དང་པོ། སྒྲ་ཆོས་ཅན།
མི་རྟག་སྟེ། སྒྲ་ཡིན་པའི་ཕྱིར་ལྟ་བུ། གཉིས་པ། སྒྲ་ཆོས་ཅན། མི་རྟག་སྟེ།
མི་རྟག་པའི་ཕྱིར་ལྟ་བུ། གསུམ་པ། སྒྲ་ཆོས་ཅན། སྒྲ་ཡིན་ཏེ། སྒྲ་ཡིན་
པའི་ཕྱིར་ལྟ་བུ། བཞི་པ། སྒྲ་ཆོས་ཅན། མི་རྟག་སྟེ། སྒྲ་མི་རྟག་པ་ཡིན་
པའི་ཕྱིར་ལྟ་བུའོ། ། གཉིས་པ་ལ་དོན་དང་བློ་གཉིས། དང་པོ། སྒྲ་ཆོས་ཅན།
མི་རྟག་སྟེ། མཉན་བྱ་ཡིན་པའི་ཕྱིར་ལྟ་བུ་ཕྱོགས་གཉིས་ཀར་མེད་ནས་མ་མཐོང་
བ། གཉིས་པ་ལ་ཕྱོགས་གཉིས་ཀར་ཡོད་ཀྱང་མ་མཐོང་བ། སྐྱེས་བུ་འདི་ཆོས་
ཅན། ལྷ་ལས་ཚེ་འཕོས་ཏེ། མིག་དང་ལྡན་པའི་ཕྱིར་ལྟ་བུ་ལྷ་ལས་འཕོས་མ་
འཕོས་གཉིས་ཀ་སུ་ཡིན་དམིགས་མ་ནུས་པས་གཉིས་ཀར་མ་མཐོང་ནས་ཐེ་ཚོམ་
པའོ། ། མཐུན་ཕྱོགས་ལ་ཡོད་ཀྱང་མ་མཐོང་མི་མཐུན་ཕྱོགས་ལ་མེད་ནས་མ་
མཐོང་བས་བློ་ངོར་ཐུན་མིན་དུ་གྱུར་པ། སྒྲ་རྟག་པར་འདོད་ངོར། སྒྲ་མི་རྟག་
སྟེ། བྱས་པའི་ཕྱིར་ལྟ་བུ། དེ་ལས་བཟློག་པ་རིག་བྱེད་པའི་ངོར། རིག་བྱེད་
ཆོས་ཅན། རྟག་སྟེ། བྱས་ པའི་ ཕྱིར་ལྟ་བུའོ། ། གཉིས་ པ་ ཐུན་ མོང་ ལ།
མཚན་ཉིད་ཕྱོགས་གཉིས་ཀར་འཇུག་པར་སྣང་བ། དབྱེ་ན་དོན་དང་བློ་གཉིས།
དང་པོ། དངོས་ཀྱི་མ་ངེས་པ་ཟེར། དེ་ལ་བཞི། དང་པོ་ཕྱོགས་གཉིས་ཀར་
ཁྱབ་པར་ཞུགས་པ། སྒྲ་མི་རྟག་སྟེ། གཞལ་བྱ་ཡིན་པའི་ཕྱིར་ལྟ་བུ། གཉིས་
པ། མཐུན་ཕྱོགས་ལ་ཁྱབ་མི་མཐུན་ཕྱོགས་ལ་ཆ་གཉིས་སུ་འཇུག་པ། སྒྲ་ཆོས་
ཅན། རྩོལ་བ་ལས་བྱུང་བར་ཐལ། མི་རྟག་པའི་ཕྱིར་ལྟ་བུ། གསུམ་པ་དེ་
ལས་ལྡོག་པ། སྒྲ་ཆོས་ཅན། རྩོལ་བྱུང་མིན་པར་ཐལ། མི་རྟག་པའི་ཕྱིར་ལྟ་
བུ། བཞི་པ། ཕྱོགས་གཉིས་ཀར་ཆ་གཉིས་སུ་འཇུག་པ། དུང་སྒྲ་ཆོས་ཅན།
མཉན་བྱ་ཡིན་ཏེ། རྩོལ་བྱུང་ཡིན་པའི་ཕྱིར། གཉིས་པ་བློ་ལྟོས་ལྷག་ལྡན་ལ།



ཡང་ དག་ དང༌ འགལ་ བའི་ ལྷག་ ལྡན་ གཉིས། དང་ པོ་ ལ། སྒྲ་ མི་ རྟག་ སྟེ།
བྱས་ པའི་ཕྱིར་ལྟ་ བུ་ བྱས་ པ་ དང་ རྟག་ པ་འགལ་ བར་ མི་ ཤེས་ པ་ ལ་ བཀོད་ན།
མཐུན་ཕྱོགས་ལ་མཐོང་། མི་མཐུན་ཕྱོགས་ལ་མ་མཐོང་ཡང་། མི་མཐུན་་་་
ཕྱོགས་ལ་མེད་པར་མ་ངེས་ནས་ཐེ་ཚོམ་བསྐྱེད་པའོ། ། འགལ་ལྷག སྒྲ་ཆོས་
ཅན། རྟག་སྟེ། བྱས་པའི་ཕྱིར་ལྟ་བུ་རྟག་པ་དང་བྱས་པ་འགལ་བར་མི་ཤེས་པ་
ལ་བཀོད་ན། མི་མཐུན་ཕྱོགས་ལ་མཐོང་། མཐུན་ཕྱོགས་ལ་མ་མཐོང་ཡང་
མཐུན་ཕྱོགས་ལ་ཡོད་སྲིད་སྙམ་པས་འགལ་ཡང་ཐེ་ཚོམ་གྱི་ལྷག་མ་དང་ལྡན་པའམ་
ངག་སྨྲ་བའི་རྟགས་ལས་སྐྱེས་བུ་ཐམས་ཅད་མཁྱེན་པ་མིན་པའམ་ཡིན་པར་དཔག་
ན་ལྷག་ལྡན་གཉིས་པོ་འདྲ་ཡང་དོན་གྱིས་ཕྱོགས་གཉིས་ཀར་འཇུག་པར་འགྱུར་
བས་ལོགས་སུ་མེད་དོ། ། གསུམ་པ་འགལ་རྟགས་ཀྱི་མཚན་ཉིད། རྟགས་དེས་
བསྒྲུབ་བྱ་ཕྱིན་ཅི་ལོག་ཏུ་འགྲུབ་པར་ངེས་པ། དབྱེ་ན་དོན་དང་བློ་ངོར་ལྟོས་པ་
གཉིས། དང་པོ་ལ་དགག་ པ་ ཕྱིན་ ཅི་ ལོག་ དང་སྒྲུབ་ པ་ ཕྱིན་ ཅི་ ལོག་ གཉིས།
དང་པོ་མ་དམིགས་པའི་རྟགས་བཟློག་པ་ཐམས་ཅད། གཉིས་པ་འབྲས་རང་གི་
རྟགས་དང་བསྒྲུབ་བྱ་ལོག་པ་ཐམས་ཅད། གཉིས་པ། སྒྲ་རྟག་པར་ཁས་ལེན་
པའི་ངོར། དུང་སྒྲ་ཆོས་ཅན། མི་རྟག་སྟེ། སྒྲ་ཡིན་པའི་ཕྱིར་ལྟ་བུ་སྒྲུབ་པ་
འགལ་བ་དང༌། ཡོད་པ་གསར་དུ་མི་སྐྱེ་བར་ཁས་ལེན་པའི་ངོར། བུམ་པ་ཆོས་
ཅན། གསར་དུ་མི་སྐྱེ་བ་མིན་ཏེ། ཡོད་པའི་ཕྱིར་ལྟ་བུ་དགག་པ་འགལ་བ་
གཉིས་ཏེ་བཞིའོ། །དེ་ལ་འགལ་བའི་ལན་ཐེབས་སོ། ། དེའང་བློ་ལ་ལྟོས་ནས་
གཏན་ཚིགས་ལྟར་སྣང་ཡང་རུང་། དེས་རྟགས་ཡང་དག་མིན་པར་མི་འགྱུར་ལ།
དོན་གྱིས་སྒྲུབ་བྱེད་མིན་པ་བློ་ལ་གཏན་ཚིགས་ཡང་དག་ལྟར་སྣང་ཡང་རྟགས་ཡང་
དག་ཏུ་མི་རུང་བས་དོན་གྱི་རྟགས་ལྟར་སྣང་དང་ཡང་དག་ལ་དཔྱད་པར་བྱའོ། །
གཉིས་པ་རྟགས་ཡང་དག་ལ་མཚན་ཉིད། ཚུལ་གསུམ་ཚང་བའོ། །དེ་ལ་དང་
པོ་ཕྱོགས་ཆོས་ནི། རྟགས་དེ་ཉིད་ཤེས་འདོད་ལ་མི་ལྡན་རྣམ་གཅོད་དུ་གྲུབ་པ་
ཡིན་ལ། རྗེས་འགྲོ་ནི་རྟགས་དེ་ཡི་རྗེས་སུ་བསྒྲུབ་བྱ་དེ་འགྲོ་བ་ཡིན། ལྡོག་པ་ནི་



བསྒྲུབ་བྱ་ལོག་ན་རྟགས་ལྡོག་པ་དེ་ཡིན་ནོ། ། དེ་ངེས་པའི་ཚུལ་ལ་རྟགས་དཔག་
གཞིར་གྲུབ། རྗེས་འགྲོ་མཐུན་པའི་དཔེ་ལ་ཡོད། རྟགས་མི་མཐུན་པའི་དཔེ་
ལས་ལྡོག་པར་ངེས་པའི་ཚུལ་གྱིས་རྟགས་དེ་བསྒྲུབ་བྱ་ལ་གྲུབ་པའི་རྟགས་སུ་ངེས་
ནས་གཏན་ཚིགས་དེས་བསྒྲུབ་བྱ་འགྲུབ་པར་ཤེས་པར་བྱ་བ་ཡིན་པས་རྟགས་ལྟར་
སྣང་དང་ཡང་དག་གི་དམིགས་ཕྱེས་ནས་ཚད་མས་དྲངས་པའི་ངེས་པས་ཡུལ་ལ་
དགག་སྒྲུབ་བྱ་བ་ཡིན་ནོ། ། དེའང་སྒྲུབ་པ་ལ་ཡིན་ཡོད་དུ་སྒྲུབ་པ་གཉིས་ཡོད་ལ།
གཞལ་བྱ་ལྐོག་གྱུར་དེ་རང་མངོན་གྱུར་མིན་པས་ན། དེ་དཔག་ཏུ་རུང་བའི་ཆོས་
གཞན་ཞིག་ལས་རྗེས་སུ་དཔག་དགོས་པས། དེ་ལ་རང་དང་ངོ་བོ་གཅིག་པའི་
ཆོས་སམ་རང་དང་ཐ་དད་པའི་འབྲེལ་བ་གཉིས་གང་རུང་ལ་བརྟེན་ནས་ཆོས་དེ་
གྲུབ་དགོས་ཏེ། འབྲེལ་མེད་གཞན་པས་དེ་གྲུབ་པར་མི་ནུས་པས་སོ། ། དེ་ལ་
བསྒྲུབ་བྱ་དང་ངོ་བོ་བདག་གཅིག་པའི་ཆོས་རྟགས་སུ་བཀོད་ནས་དཔག་འདོད་
བསྒྲུབ་པ་ལ་ཚུལ་གསུམ་ཚང་བ་རང་བཞིན་རྟགས་ཀྱི་མཚན་ཉིད། རྒྱུ་ཚོགས་
པས་འབྲས་བུ་འབྱུང་རུང་སྒྲུབ་པའང་རྒྱུ་དེ་ཉིད་ལ་འབྲས་བུ་འབྱུང་རུང་ངོ་བོ་
དབྱེར་མེད་ཡིན་པའི་ཆ་ནས་རང་བཞིན་གྱི་རྟགས་སུ་འདུ། བསྒྲུབ་བྱ་དང་དེ་
བྱུང་གིས་འབྲེལ་བའི་འབྲས་བུ་རྟགས་སུ་བཀོད་ནས་དཔག་འདོད་སྒྲུབ་པ་ལ་ཚུལ་
གསུམ་ཚང་བ་འབྲས་རྟགས་ཀྱི་མཚན་ཉིད། རོ་ལས་གཟུགས་དང་གཟུགས་ལས་
སྐྱེ་མཆེད་ཀྱི་རྫས་གཞན་དཔོག་པའང་རང་རྒྱུ་དང་ཚོགས་པ་གཅིག་པའི་རྒྱུ་ཆོས་
རྗེས་སུ་དཔག་པ་ཡིན་ནོ། ། དགག་བྱ་འགོག་པའི་རྟགས་སུ་བཀོད་པ་ལ་ཚུལ་
གསུམ་ཚང་བ་མ་དམིགས་པའི་རྟགས་ཀྱི་མཚན་ཉིད། དབྱེ་ན་སྣང་རུང་མ་་་་
དམིགས་པ་དང་འགལ་བ་དམིགས་པ་གཉིས། དེ་ལ་སྣང་མི་རུང་མི་དམིགས་པ་
ཙམ་གྱིས་མེད་པར་མི་འགྲུབ་ཀྱང་སྣང་རུང་མ་དམིགས་པའི་སྒོ་ནས་རང་གི་ངོ་བོ་
འགོག་ལ་དེ་དང་འགལ་བའི་ཆོས་གཞན་དམིགས་པས་ཀྱང་དགག་བྱ་དེ་འགོག་པ་
ཡིན་ནོ། ། དེ་ལ་ས་ཕྱོགས་སུ་བུམ་པ་སྣང་རུང་མ་དམིགས་པ་ལྟ་བུ་རང་བཞིན་མ་
དམིགས་པ། མེ་མ་དམིགས་པའི་སྒོ་ནས་དུ་བ་འགོག་པ་ལྟ་བུ་རྒྱུ་མ་དམིགས་པ།



དུ་བ་མ་དམིགས་པས་དེ་རྒྱུ་མེ་མེད་པར་འགོག་པ་ལྟ་བུ་འབྲས་བུ་མ་དམིགས་པ།
ཤིང་མ་དམིགས་པས་ཤ་བ་འགོག་པ་ལྟ་བུ་ཁྱབ་བྱེད་མ་དམིགས་པ་སྟེ་བཞི། དེ་ལ་
བདག་གཅིག་འབྲེལ་གྱི་ཁྱབ་བྱ་རང་གི་ངོ་བོའམ་དེའི་ཁྱབ་བྱེད་བཀག་པས་འབྲེལ་
ཆོས་ལོག་པ་དང༌། གཞན་གཉིས་དེ་བྱུང་གི་འབྲེལ་ཡུལ་ལོག་པས་འབྲེལ་ཟླ་ཉིད་
ལོག་པར་རྟོགས་པའོ། ། འགལ་དམིགས་ལ། འགལ་བ་གཉིས་ཀྱི་ལྷན་ཅིག་མི་
གནས་འགལ་ནི་གནོད་བྱེད་ཚ་རེག་གི་ངོ་བོ་དང་འབྲས་བུ་གཉིས་ཀྱིས་གནོད་བྱ་
གྲང་རེག་གི་རྒྱུ་འབྲས་ངོ་བོ་ཁྱབ་བྱ་བཞི་འཇོམས་པའི་རྣམ་པ་བརྒྱད་པོ་ནི་མི་འཁྲུལ་
བ་ཡིན་ལ། མེའི་རྒྱུ་ཙམ་ནི་གནོད་བྱེད་མིན་ལ། ཁྱབ་བྱ་མེ་ལས་ལོགས་སུ་དབྱེ་
བ་ལ་དགོས་པ་མེད་ཅིང་གལ་ཏེ་གྲངས་ཀྱི་མཐའ་དབྱེ་བ་ཙམ་དུ་ཕྱེས་ཀྱང་རུང་ལ།
དེའི་ཚེ་སྒྲུབ་ཚུལ་དམིགས་ཕྱེད་པ་གལ་ཆེ། ཕན་ཚུན་སྤངས་འགལ་དངོས་ནི་
རྟགས་དང་རྟགས་ཅན་དུ་སྦྱར་བ་མི་སྲིད་ཀྱང་དེའི་ཁྱད་པར་དུ་བྱས་པའི་བརྒྱུད་
འགལ་དམིགས་པ་སྟེ། དེ་ལྟར་ན་འགལ་དམིགས་དགུའོ། ། རྟགས་གསུམ་སྣང་
རུང་མ་དམིགས་པ་དང་ལྷན་ཅིག་མི་གནས་འགལ་དང་བརྒྱུད་འགལ་མཆན། བསྡོམས་པས་
བཅུ་གསུམ་ཡིན་ནོ། ། རྟགས་དེའི་བསྒྲུབ་བྱའི་མཚན་ཉིད། ཚད་མས་གྲུབ་
བསལ་མེད་ཅིང་ཤེས་འདོད་དུ་བཟུང་བ་ཡིན་ཏེ། དེ་ལ་ཚད་མས་གྲུབ་ཟིན་པ་སྒྲ་
མཉན་བྱ་ཡིན་པ་ལྟ་བུ་དང་། ཚད་མས་བསལ་ཟིན་པ་སྒྲ་མཉན་བྱ་མིན་པ་ལྟ་བུ་
དང༌། ཤེས་འདོད་མ་ཞུགས་པ་སྒྲ་མི་སྙན་གྱི་བུམ་པ་སོགས་ལྟ་བུ་ནི་བསྒྲུབ་བྱར་
མི་རུང་བས་སྐབས་སུ་བབ་པའི་དོན་དེ་ཉིད་རྒོལ་བས་སྒྲུབ་པར་དམ་བཅའ་ཞིང༌།
ཕྱིར་རྒོལ་གྱིས་སུན་འབྱིན་པར་ཁས་བླངས་པ་ཞིག་རྩོད་གཞིར་འཛིན་ཏོ། །
བློ་རིགས་ཀྱི་རྣམ་བཞག་ནི་སྡོམ་བྱང་ལས། ཡུལ་ཅན་བློ་ཡི་དབྱེ་བ་ལ། །
སྣང་ལ་མ་ངེས་ཡིད་དཔྱོད་དང་། ། མ་རྟོགས་ལོག་རྟོག་ཐེ་ཚོམ་དང༌། ། མངོན་
སུམ་རྗེས་དཔག་ཚད་མ་གཉིས། །བཅད་ཤེས་དང་ནི་བདུན་དུ་དབྱེ། །བློ་ཀུན་
མ་རྟོགས་ལོག་རྟོག་དང༌། ། ཐེ་ཚོམ་ཡང་དག་རྟོགས་བཞིར་འདུ། ། ཞེས་དང་།
མཁས་ འཇུག་ རྩ་ བ་ ལས། ཡུལ་ ཅན་ གྱི་ བློ་ ལ་ རིགས་ བཞི་ སྟེ། མ་ རྟོགས།
_10



ལོག་རྟོག ཐེ་ཚོམ། ཡང་དག་པར་རྟོགས་པའོ། ། མ་རྟོགས་པའི་བྱེ་བྲག་ལ་
མངོན་སུམ་སྣང་ལ་མ་ངེས་པ་དང༌། རྗེས་དཔག་ཚད་མ་ལ་མ་བརྟེན་པའི་ཡིད་
དཔྱོད་གཉིས་ནི། ཡིད་ཤེས་ལ་ངེས་པ་འདྲེན་མི་ནུས་པའི་ཆ་ནས་བཞག་་་་་་
པའོ། ལོག་རྟོག་ནི་ཕྱིན་ཅི་ལོག་ཏུ་འཛིན་པའོ། །ཐེ་ཚོམ་ནི་རྩེ་གཉིས་སུ་འཇུག་
པ་ཕྱོགས་མ་ཆོད་པའོ། ། ཡང་དག་པར་རྟོགས་པ་ལ་རྒྱུ་མངོན་སུམ་ཚད་མ་དང་
རྗེས་དཔག་ཚད་མ་གཉིས་སོ། ། དེ་གཉིས་ཀྱི་འབྲས་བུ་བཅད་ཤེས་སམ་ངེས་ཤེས་
སོ། ། ཞེས་གསུངས་སོ། ། གཉིས་པ་མཚན་གཞི་ཡང་དག་གསུམ་པོ་རྒྱས་པར་
བཤད་པ་ལ། - གོ་བར་བྱེད་པ་རྟགས་གསུམ་ངོ་བོ་བསྟན། ། དེར་མ་འདུས་པའི་
མཐའ་གཞན་དགག་པའོ། །དང་པོ། རྒྱུ་ལ་རང་བཞིན་ཇི་སྙེད་ཅིག །སོགས་
ཏེ། འབྲས་རང་གཉིས་པོ་དེ་སྒྲུབ་རྟགས་ཡིན་ལ། དགག་རྟགས་ཀྱི་དབང་དུ་
བྱས་ནས་མི་སྣང་བ་མ་དམིགས་པ་དང་སྣང་རུང་མ་དམིགས་པ་གཉིས་གསུངས་
པའི་དང་པོ་འདི་བཤད་པའི་དགོས་པ་ནི། གཞི་གང་དུ་ཆོས་གང་ཞིག་མེད་ངེས་
སུ་སྒྲུབ་པ་ལ་སྣང་དུ་རུང་བ་དང་མི་རུང་བའི་ཁྱད་པར་ཕྱེས་ནས་སྣང་རུང་རྣམས་
མ་དམིགས་པས་ཁེགས་པར་སྟོན་ལ། སྣང་དུ་མི་རུང་བ་ནི་མ་མཐོང་བ་ཙམ་གྱིས་
མི་ཁེགས་པར་སྟོན་པའི་ཕྱིར་ཡིན་ཏེ། ཡོད་ཀྱང་སྣང་དུ་མི་རུང་བ་ཡོད་དམ་སྙམ་
ན་ཡོད་དེ། ཡུལ་དུས་རང་བཞིན་གྱིས་བསྐལ་པ་གསུམ་ནི་སྣང་དུ་མི་རུང་་་
བའོ། །དེའི་ཕྱིར་གང་ཟག་གི་ཚོད་གཟུང་བ་དང༌། ཟབ་མོའི་ཆོས་རང་གི་བློར་
མ་ཚུད་པ་ལའང་སྐུར་བ་གདབ་ཏུ་མི་རུང་བའང་རིགས་པ་འདིས་བསྟན་པ་ཡིན་
ནོ། །ཡུལ་དུས་ངོ་བོས་མ་བསྐལ་བ་རྣམས་ནི་སྣང་རུང་ཡིན་ལ་སྣང་རུང་ཡིན་ཡང་
མ་དམིགས་ན། དེས་དེ་དག་མེད་པར་ཤེས་ཤིང་གང་མེད་པ་དེའི་འབྲས་བུའང༌
མེད་པར་ངེས་ནུས་སོ། ། འགལ་ཟླ་དམིགས་པས་ཀྱང་དགག་བྱ་མེད་པར་ངེས་
ནུས་ཏེ་ལྷན་ཅིག་ཚོགས་པ་མི་སྲིད་པའི་རིགས་པས་སོ། ། འོ་ན་འགལ་བའི་རྒྱུ་
དམིགས་པས་ཀྱང་ཁེགས་སམ་ཞེ་ན། རྒྱུ་མཚན་ཡོད་ན་ཁེགས་ནུས་ཏེ། གྲང་
འབྲས་སྤུ་ལོང་སོགས་ཀྱི་ཁྱད་པར་མེད་དེ། མེའི་བྱེ་བྲག་ཉེ་བའི་ཕྱིར་ཞེས་པ་
༢）



བཞིན་ནོ། ། དེ་བཞིན་འགལ་འབྲས་དུ་བ་རྟགས་སུ་བཀོད་ནས་གྲང་རེག་འགོག་
པ་ལའང་། དུ་བས་ཁྱབ་པར་ནོན་པའི་ཡུལ་ཡིན་པ་དང་། འཕྱུར་བཞིན་པ་
ཡིན་པས་མེ་ད་ལྟ་བ་མཚོན་པར་ནུས་པ་དང་། གྲང་རེག་འགོག་ནུས་ཀྱི་མེ་ཡོད་
པར་མཚོན་པ་དྲག་ཏུ་གྱུར་བའི་རང་བཞིན་གསུམ་ཚོགས་པའི་ཁྱད་པར་ལས་གཞི་
དེར་གྲང་རེག་འགོག་ནུས་ཡིན་ནོ། ། གཉིས་པ་རྟགས་གསུམ་པོ་དེར་མ་འདུས་
པའི་རྟགས་གཞན་ཡོད་པར་འདོད་པ་དགག་པ་ལ། གཏན་ཚིགས་ཡིན་པ་གཞན་
ནི་དེར་འདུ་ཚུལ། ། གཞན་འདོད་འགའ་ཞིག་གཏན་ཚིགས་མིན་ཚུལ་ལོ། །
དང་ པོ་ལ། ཚོགས་པས་སྐྱེ་རུང་དཔོག་པ་རང་བཞིན་རྟགས། ། རོ་ལས་་་་
གཟུགས་སོགས་དཔོག་པ་འབྲས་རྟགས་བསྟན། ། དང་པོ། རྒྱུ་ཚོགས་པ་ལས་
འབྲས་སྐྱེ་བར། ། སོགས་ཏེ། དངོས་རྒྱུ་ནུས་པ་ཐོགས་མེད་ཀྱི་རང་འབྲས་
བསྐྱེད་པར་ངེས་ཀྱང་། དེ་དེའི་རང་བཞིན་རྗེས་སུ་དཔོག་པར་མ་བཟུང་ནས་དེ་
འདིའི་རྒྱུ་ལས་འབྲས་བུ་གཞན་དཔོག་པའི་གཏན་ཚིགས་སྦྱོར་བར་སོང་བ་མིན་ཏེ།
དུས་མཐའི་སྐད་ཅིག་མ་ལ་ཕྱོགས་ཁྱབ་ངེས་པ་སོགས་མི་ནུས་པས་གཏན་ཚིགས་
སྦྱར་བ་དོན་མེད་དེ། གཏན་ཚིགས་ཀྱིས་འབྲས་བུ་ཡོད་པར་དཔོག་པ་ལས་སྔ་
བར་འབྲས་བུ་ཉིད་མངོན་སུམ་དུ་འགྱུར་བ་ཡིན་པས་སོ། ། བྱང་སེམས་ས་བརྒྱད་
པ་འཚང་རྒྱ་ངེས་པ་དེ་ཚོའང་དོན་དུ་རྒྱུའི་ནུས་པ་ཁྱད་པར་ཅན་རྗེས་སུ་དཔོག་པར་
སོང་བ་ཡིན་ནོ། ། གཉིས་པ་ནི། ཚོགས་པ་གཅིག་ལ་རག་ལས་པའི། །
སོགས་ཏེ། དེ་བྱུང་གི་འབྲེལ་བ་ལ་སྔ་ཕྱིར་བྱུང་བ་དགོས་པས་ རང་དང་དུས་
གཅིག་པའི་དངོས་པོ་གཞན་རྟོགས་པ་དེ་བྱུང་གི་འབྲེལ་བར་མི་འཐད་སྙམ་ན།
དེ་དངོས་སུ་དེ་བྱུང་མིན་ཡང་ཕན་ཚུན་མེད་ན་མི་འབྱུང་གི་འབྲེལ་བ་ལས་རྟོགས་པ་
ཡིན་པས་ན་འབྲས་བུའི་རྟགས་ལས་སྐྱེས་ཞེས་གསུངས་ཏེ། དེ་བྱུང་གི་འབྲེལ་བ་
ལས་འདི་ངེས་པ་ཡིན་པས་སོ། །འོ་ན་འབྲས་རྟགས་མཚན་ཉིད་པ་མིན་ནམ་སྙམ་
ན་སྐྱོན་མེད་དེ། ལེགས་པར་དཔྱད་ན་ད་ལྟའི་སྐབས་ཀྱི་འབྲལ་མི་རུང་བའི་
ཚོགས་པ་དེ་དག་རྒྱུ་སྔ་མའི་ཚོགས་པ་འབྲལ་མི་རུང་བ་དེས་འཕངས་པའི་འབྲས་བུ་
ས༔ ཐ ༣ **
t=t
-
i+•ཟ
==
ནསཨན་*
མ



གཅིག་གི་ངོ་བོ་ཡིན་པས་ན། དོན་ལ་རྒྱུའི་ནུས་པས་འབྲས་བུའི་ཚོགས་པ་འབྲལ་
མི་རུང་བར་སྐྱེས་པ་དེ་ཉིད་གོ་བྱེད་དུ་སོང་བས་ན། རྟགས་དེ་གཏན་ཚིགས་ཡང་
དག་ཏུ་འགྲོ་བའི་རྒྱུ་མཚན་རྒྱུ་སྔ་མའི་ནུས་པས་ཚོགས་པ་གཅིག་ཏུ་འཕངས་པ་དེ་ལ་
མཐར་ཐུག་པ་ཡིན་པའི་གནད་ཀྱིས་སོ། ། གཉིས་པ་གཞན་ཕྱི་རོལ་པས་འདོད་
པའི་གཏན་ཚིགས་འགའ་ཞིག་ཡང་དག་མིན་པར་བསྟན་པ་ལ། མ་ཚང་རྒྱུ་ཡིས་
འབྲས་བུ་དཔོག་པ་མིན། །མ་མཐོང་ཙམ་གྱིས་ལྡོག་ཁྱབ་མི་འགྲུབ་པའོ། །དང་
པོ། རྒྱུ་མ་ཚོགས་པས་འབྲས་བུ་ནི། ། སོགས་ཏེ། ལུས་ཡོད་པའི་རྟགས་དེ་
ཆགས་བྲལ་གྱི་བྱེ་བྲག་ ས་རྡོ་སོགས་ལ་མ་མཐོང་ཡང་དེ་ཙམ་གྱིས་མི་འགྲུབ་ལ།
ཆགས་བཅས་ཀྱི་ལུས་ཀྱིས་འདོད་ཆགས་ཀྱི་རྒྱུ་བྱེད་པ་ཡོད་ཀྱང་། བདག་འཛིན་
སྤངས་པའམ་ཆགས་བྲལ་དག་ལ་ལུས་ཡོད་པ་ཙམ་གྱིས་ཆགས་པ་སྐྱེ་བར་མི་ངེས་ཏེ།
ཚུལ་མིན་ཡིད་བྱེད་སོགས་དང་མ་ཚོགས་པའི་ལུས་ཡིན་པའི་ཕྱིར་རླན་དང་བྲལ་
བའི་ས་བོན་བཞིན་ནོ། ། གཉིས་པ་ནི། མི་མཐུན་ཕྱོགས་ལ་མ་མཐོང་བ། །
སོགས་ཏེ། ཚིག་ཙམ་ནི་བརྗོད་འདོད་ཀྱི་འབྲས་བུ་ཡིན་ལ། དེ་ནི་ཆགས་་་
སོགས་ཀྱི་རྒྱུ་ལས་བྱུང་བར་ཡང་སྲིད། ཆགས་པ་མེད་ཀྱང་སྙིང་རྗེ་སོགས་ཀྱི་ཀུན་
སློང་གི་རྒྱུ་ལས་བྱུང་བར་ཡང་སྲིད་པས་ན། བརྗོད་འདོད་སྤྱིའི་འབྲས་བུ་ཚིག་
ཙམ་ལས་མཐའ་གཅིག་ཏུ་ཆགས་ཅན་ཡིན་པར་མི་དཔོག་གོ ། གལ་ཏེ་ཆགས་
བྲལ་ཡིན་ན་ཞེ་འདོད་གང་ཡང་མེད་པས་ཚིག་སྨྲ་བ་མི་སྲིད་སྙམ་ན། ཆགས་པའི་
ཞེ་འདོད་མེད་ཀྱང་གཞན་ལ་ཆོས་སྟོན་པ་སོགས་མི་ཁེགས་ལ། དེ་འདྲའི་ཆགས་
བྲལ་གྱི་ཚིག་སྨྲ་བ་མ་མཐོང་ངོ་ཟེར་ན། ཆགས་བྲལ་གྱིས་ཚིག་སྨྲ་བ་ཡིན་པ་རང་
ལ་མངོན་སུམ་མ་སྣང་བ་ཙམ་གྱིས་ཆགས་བྲལ་གྱིས་ཚིག་མི་སྨྲ་བར་ཁེགས་མི་ནུས་
སོ། །དེའི་ཕྱིར་ན་མི་མཐུན་ཕྱོགས་ལ་རྟགས་དེ་ཡོད་ཀྱང་རང་གིས་མ་མཐོང་བ་
སྲིད་པས་མ་མཐོང་བ་ཙམ་གྱིས་གཏན་ཚིགས་སུ་མི་འགྲོ་ལ། འབྲས་བུའི་སྤྱིས་
རྒྱུའི་བྱེ་བྲག་ངེས་མི་ནུས་ཤིང་། གལ་ཏེ་མི་མཐུན་ཕྱོགས་ལ་མེད་པར་ཚད་མས་
ངེས་ན་ནི་ལྡོག་ཁྱབ་གྲུབ་པ་ཡིན་ལ། དེ་དག་ནི་སྔར་བཤད་པར་འདུས་སོ། །
13



གསུམ་པ་ངེས་བྱེད་འབྲེལ་བ་བཤད་པ་ལ། རྟགས་ཀུན་འབྲེལ་བས་ངེས་པ་ཅན་
དུ་སྒྲུབ། །ངེས་པ་ཅན་གྱི་རྟགས་གསུམ་འཁྲུལ་བ་མེད། །དང་པོ་ལ། འབྲེལ་
བ་མི་དགོས་པ་ཡི་ལུགས་གཞན་དགག ། འབྲེལ་བ་ཉིད་ལ་ལྟོས་པའི་རང་ལུགས་
བཞག །དང་པོ་ལ། རང་སྡེ་ལུང་དང་ཐུན་མོང་རིགས་པ་དང༌། ། གཞན་སྡེ་
ཁས་ལེན་གྱིས་ནི་དགག་པ་གསུམ། ། དང་པོ་ལ། གསུམ་ཀར་འབྲེལ་བ་བཞེད་
པ་ཡོངས་གཅོད་གྲུབ། ། འབྲེལ་མེད་འདོད་པ་རྣམ་བཅད་ལ་དགག་པའོ། །
དང་པོ། གཏན་ཚིགས་ཀྱི་ནི་ཚུལ་གསུམ་ལའང་། ། སོགས། གཉིས་པ་ལ་
ནང་གསེས་དྲུག་ཡོད་དེ། དང་པོ་ཆོས་མི་མཐུན་སྦྱོར་གྱི་ངག་སྨྲས་པ་དོན་མེད་དུ་
ཐལ་བ་ནི། འཁྲུལ་བ་ཅན་གྱི་གཉེན་པོར་ནི། ། སོགས་སོ། ། གཉིས་པ་ལྷག་
ལྡན་ཡང་འཁྲུལ་བ་མེད་པར་ཐལ་བ་ནི། གལ་ཏེ་མ་མཐོང་བས་ལྡོག་འགྱུར། །
སོགས། གསུམ་པ་སྲོག་ལྡན་གོ་བྱེད་ཡིན་པར་ཐལ་བ་ནི། ལྡོག་པ་ཅན་ཡང་
གཏན་ཚིགས་འགྱུར། ། སོགས། བཞི་པ་ལྡོག་ཁྱབ་ལ་ཐེ་ཚོམ་ཟ་བའོང་རྟགས་
སུ་ཐལ་བ་ནི། མ་གྲུབ་སྦྱོར་བ་བརྗོད་བྱ་མིན། ། ཞེས་སོ། ། ལྔ་པ་མཉན་བྱས་
ཕྱོགས་གཉིས་ཁེགས་པར་ཐལ་བ་ནི། ཁྱད་པར་རྣམ་པར་གཅོད་ པ་ ཡི། །
སོགས། དྲུག་པ་རེག་བྱ་འགོག་པ་རིགས་པར་ཐལ་བ་ནི། མ་མཐོང་ཕྱིར་རེག་
མཐོང་བ་ལ། ། སོགས་ཏེ། དེའང་མུ་སྟེགས་བྱེ་བྲག་པ་ན་རེ། ཤིང་དང་རྩ་
མེད་པའི་མྱ་ངམ་གྱི་ཐང་ན་ཆོས་ཅན། རླུང་རྫས་ཡོད་དེ། རེག་བྱ་བཏང་
སྙོམས་དམིགས་པའི་ཕྱིར་ཞེས་འགོད་ལ། དེའི་རྟགས་མི་མཐུན་པའི་ཕྱོགས་ས་
སོགས་ལས་ཇི་ལྟར་ལྡོག་དྲིས་པ་ན། མཐོང་བའི་ས་ཆུ་མེ་གསུམ་ལ་དེ་འདྲའི་རེག་
བྱ་མ་མཐོང་བས་འགོག་གོ ། ཞེས་ཟེར་ཏེ། འདི་པའི་ཞེ་འདོད་རེག་བྱ་བཏང་
སྙོམས་འབྱུང་བའི་ཡོན་ཏན་ཡིན་དགོས་ལ། དེ་ས་ཆུ་མེ་གསུམ་ལ་མ་དམིགས་
པས་ན་རླུང་གི་ཡིན་པ་ལས་འོས་མེད་དུ་བསམ་པའོ། ། དེ་ཡང་རེག་བྱ་སྣང་རུང་
ཡིན་པས་ན་མ་དམིགས་པས་ཁེགས་པར་འདོད་ཟེར་ན། དགག་གཞི་སྣང་རུང་
གི་ ས་ སོགས་འདི་ཙམ་ལ་འགོག་གམ། ས་ཆུ་མེ་གསུམ་མཐའ་དག་ལ་འགོག
14



དང་པོ་མཐོང་བའི་ས་སོགས་འགོག་གི་མ་མཐོང་བ་ལ་མི་འགོག་ན། དེས་རླུང་ཁོ་
ནའི་ཡོན་ཏན་དུ་མི་འགྲུབ་ལ། གཉིས་པ་ལྟར་ན་མི་ཁེགས་ཏེ་ས་སོགས་ཀུན་ཀྱི་
རེག་བྱ་སྣང་དུ་མི་རུང་བའི་ཕྱིར་རོ། ། གལ་ཏེ་མཐོང་བའི་ས་སོགས་ལ་ཁེགས་ན་
དེས་མ་མཐོང་བ་ལ་ཁེགས་ཏེ། འདིར་སྔོན་པོ་ལ་སེར་བོ་ཁེགས་པའམ་མར་མེ་ལ་
མུན་ པ་ ཁེགས་ན་ གཞན་ དུའང་ཁེགས་ པ་ བཞིན་ ནོ་ ཞེ་ ན། མི་ མཚུངས་ཏེ།
འདིར་མཐོང་བའི་ས་སོགས་ལ་རེག་བྱ་འཇམ་རྩུབ་དུ་མ་མཐོང་བའི་ཕྱིར། དེས་
ན་གང་གི་ཕྱོགས་སུ་མ་ལྷུང་བའི་རེག་བྱ་ནི་རླུང་ལའང་བརྟག་པར་དཀའ་ན། དེ་
རླུང་ཁོ་ནའི་ཡོན་ཏན་དང་ས་སོགས་ལ་མེད་པར་སྒྲུབ་པ་དོན་མེད་དོ། ། དེས་ན་
སློབ་དཔོན་གྱི་རླུང་གི་རབ་བྱེད་ལས། གང་ཡང་གལ་ཏེ་མ་མཐོང་བ་ཙམ་གྱིས་
མཐོང་བ་དག་ལ་འགོག་པར་བྱེད་ན་དེ་ཡང་རིགས་པ་མ་ཡིན་ནོ། །ཞེས་གསུངས་
སོ། ། དེས་ན་མ་མཐོང་བ་ཙམ་ཞིག་གིས་ལྡོག་ཁྱབ་ངེས་མི་ནུས་ལ་འབྲེལ་བའི་སྒོ་
ནས་ངེས་པར་བྱ་བ་ཡིན་ནོ། ། གཉིས་པ་རང་སྡེ་དང་གཞན་སྡེ་ཐུན་མོང་དུ་མ་
མཐོང་ཙམ་ལྡོག་ཁྱབ་ཏུ་འདོད་པ་རིགས་པས་དགག་པ་ནི། ཡུལ་ལ་སོགས་པའི་
ཁྱད་པར་ལས། ། སོགས། གསུམ་པ་གཞན་སྡེ་ཁས་ལེན་འགལ་བས་དགག་
པ་ནི། བདག་དང་ས་ལ་ཤེས་ཡོད་སོགས། ། སོགས། གཉིས་པ་འབྲེལ་བ་
ཉིད་ལ་ལྟོས་པའི་རང་ལུགས་གཞག་པ་ལ། སྒྲུབ་རྟགས་ཁྱབ་པ་གཉིས་པོ་འབྲེལ་
བར་ལྟོས། ། དེ་ཡི་ཤུགས་ཀྱིས་དགག་རྟགས་འབྲེལ་བ་ཤེས། ། དང་པོ་ལ།
སྒྲུབ་རྟགས་འབྲེལ་བས་བྱེད་པའི་འཐད་པ་དང་། ། འབྲེལ་བས་ངེས་ཕྱིར་དཔེ་
གཞན་མི་དགོས་ཚུལ། ། དང་པོ། དེ་ཕྱིར་དེ་ཙམ་དང་འབྲེལ་བའི། ། སོགས་
ཏེ། འགལ་བ་དང་འབྲེལ་བའི་རྣམ་བཞག་ནི། དབུ་མ་རྒྱན་གྱི་རྣམ་བཤད་
ལས། དེ་ལ་ཆོས་གང་ཞིག་ཆོས་གཞན་མི་འདོར་བ་ལ་འབྲེལ་བ་ཞེས་བཏགས་ལ།
ཕྱི་རོལ་པས་ལྡན་འབྲེལ་འདུ་འབྲེལ་སོགས་གསལ་བའི་དབྱེ་བ་བྱས་པས་སྤྱི་རིགས་
ཀྱི་མཐའ་མ་ཆོད་ལ། དཔལ་ཆོས་ཀྱི་གྲགས་པ་ནི། ཆོས་གང་ལ་ངོ་བོ་གཅིག་
དང་ཐ་དད་གང་རུང་གིས་ཁྱབ་པའི་ཕྱིར་ན། དང་པོ་ལ་བདག་གཅིག་འབྲེལ་



དང༌། ཐ་དད་འབྲེལ་བ་ལ་དེ་བྱུང་གི་འབྲེལ་བ་སྟེ་གྲངས་གཉིས་སུ་ངེས་པར་
མཛད་དེ། དེའང་གཞི་བུམ་པ་ལྟ་བུ་གཅིག་ལ་རྟག་པ་ཡིན་པ་བསལ་བའི་ལྡོག་ཆ་
ནས་མི་རྟག་པ། མ་བྱས་བསལ་བའི་ཆ་ནས་བྱས་པ། དངོས་མེད་བསལ་ཆ་
ནས་དངོས་པོ་ཞེས་གཞན་སེལ་གྱིས་ལྡོག་ཕྱོགས་སུ་སྒྲོ་འདོགས་པ་བསལ་བའི་ཆ་སོ་
སོར་ཡོད་པ་རང་རང་གི་མིང་གིས་གོ་བར་ནུས་པ་དེ་གཞན་གྱིས་གོ་མི་ནུས་པས་སྒྲ་
རྟོག་གི་ཡུལ་དུ་སོ་སོར་བཞག་པ་དེ་ཉིད་དོན་བུམ་པ་ཙམ་གྱི་ངོ་བོར་གཅིག་པས་
བྱས་པ་དང་མི་རྟག་པ་བུམ་པའི་སྟེང་ན་བདག་གཅིག་གི་འབྲེལ་བར་བཞག་སྟེ།
གཞན་སེལ་གྱི་རྟོག་ངོར་དབྱེ་བསྡུའི་དབང་གིས་ཡིན་གྱི་དོན་ལ་བདག་གཅིག་ཡིན་
པས་རང་ལ་རང་འབྲེལ་མི་སྲིད་དེ། སོར་མོའི་རྩེ་མོས་རང་མི་གཟུང་བ་ལ་སོགས་
པ་བཞིན་ནོ། ། དེ་བྱུང་ནི་རྒྱུ་འབྲས་ཀྱི་ཚུལ་ཡིན་ཏེ་དེ་ལ་ཉེར་ལེན་གྱི་རྒྱུ་དང་ལྷན་
ཅིག་བྱེད་པའི་རྒྱུ་གཉིས་ཡོད་ཅིང་གཞུང་གཞན་དུ་རྒྱུ་དྲུག་དང་རྐྱེན་བཞི་ལ་སོགས་
པའི་ཚུལ་དུ་འབྲས་བུ་བསྐྱེད་ཚུལ་སོགས་ཡོད་པའང་ཤེས་པར་བྱ་ཞིང༌། སྤྱིར་རྒྱུ་
ལ་རྣམ་པ་ལྔ་སོགས་སུ་བཤད་ཀྱང་དངོས་ནི་རྣམ་པར་བཞག་འཇོག་གི་རྒྱུ་དང་།
སྐྱེད་བྱེད་ཀྱི་རྒྱུ་གཉིས་སུ་འདུ་ལ་གང་མེད་ན་འབྲས་བུ་མི་འབྱུང་བ་ཞིག་ལ་རྒྱུ་ཞེས་
གདགས་སོ། ། ཞར་བྱུང་འགལ་བ་ལའང་དངོས་པོ་གཉིས་ཕན་ཚུན་གནོད་བྱ་
གནོད་བྱེད་དུ་གྱུར་ཏེ་རྒྱུན་ནུས་མཚུངས་སུ་འགྲོགས་མི་རུང་བ་ལ་ ལྷན་ཅིག་མི་
གནས་འགལ་ཞེས་གྲགས་པ་དང༌། འགལ་ཟླ་དངོས་མེད་ཡིན་པ་སྔོ་དང་སྔོ་མིན་
ལྟ་བུ་ཕན་ཚུན་སྤངས་འགལ་གཉིས་སུ་ངེས་ཤིང༌། དང་པོ་ལ་སྣང་མུན་ལྟ་བུ་དོན་
འགལ་དང༌། བདག་འཛིན་དང་བདག་མེད་རྟོགས་པ་ལྟ་བུ་བློ་འགལ་གཉིས་
ཡོད། ཕན་ཚུན་སྤངས་འགུལ་ལ་དངོས་འགལ་དང་བརྒྱུད་འགལ་གཉིས་ཡོད་དེ།
དང་པོ་གཉིས་ཀ་དངོས་སུ་འགལ་བ་རྟག་མི་རྟག་ལྟ་བུ། གཉིས་པ་ཕན་ཚུན་
དངོས་སུ་ལྡོག་ཕྱོགས་སུ་གྱུར་པ་མིན་ཡང་ཅིག་ཤོས་ཀྱི་ལྡོག་ཕྱོགས་ཅིག་ཤོས་ཀྱི་ཁྱབ་
བྱེད་དུ་གྱུར་པས་གཉིས་ཀ་ཡིན་པ་མི་སྲིད་པ་བྱས་པ་རྟག་པ་ལྟ་བུ་སྟེ། རྟག་པའི་
ཁྱབ་བྱ་མ་བྱས་པ་ཡིན་པ་ལྟ་བུའོ། །འདི་ཐད་འགལ་འབྲེལ་གྱི་གོ་བ་གཏིང་ལོངས་
16
+
++ =& ཀ
++
+++tགth
ལ
མ
༡
ས
-
ཆ-
-
-
-
-
-
-
-
--
-



པ་གལ་ཆེའང་ཡི་གེས་འཇིགས་ནས་བཞག་ལ་འགལ་འབྲེལ་འདི་གཏན་ཚིགས་
ཐམས་ཅད་ལ་ཁྱབ་བྱེད་དུ་འགྲོ་དགོས་པས་སྐབས་འདིར་མཚོན་ཙམ་བཤད་པ་
ཡིན་ནོ། ། ཞེས་དང་། དེ་བཞིན་དུ་མཁས་འཇུག་ལས་ཀྱང་། ཡང་འགལ་
འབྲེལ་གྱི་རྣམ་བཞག་ལ། འགལ་བ་གཉིས་ཏེ་རྒྱུན་ནུས་མཚུངས་སུ་མི་འགྲོགས་
པ་ ལྷན་ཅིག་མི་གནས་འགལ་ཡིན་ལ། དེ་ལ་བདག་འཛིན་དང་བདག་མེད་
འཛིན་པ་ལྟ་བུ་བློ་འགལ་དང་། ཚ་རེག་གྲང་རེག་ལྟ་བུ་དོན་འགལ་གཉིས་ཡོད།
ཕན་ཚུན་སྤངས་འགལ་ལ་དངོས་འགལ་རྟག་མི་རྟག་ལྟ་བུ། བརྒྱུད་འགལ་འགལ་
ཟླའི་ཁྱབ་བྱ་དང་འགལ་ཟླ་ཅིག་ཤོས་ཏེ། རྟག་པ་དང་བྱས་པ་ལྟ་བུ་གཉིས་སོ། །
འབྲེལ་བ་ལོ་བྱས་མི་རྟོག་ལྟ་བུ་ལྡོག་པ་ཐ་དད་ཀྱང་བུམ་པའི་ཆོས་སུ་ངོ་བོ་ཐ་དད་
མེད་པ་ལྟ་བུ་བདག་གཅིག་འབྲེལ་དང་། མེ་དུ་ལྟ་བུ་དེ་བྱུང་གི་འབྲེལ་གཉིས་སུ་
ཡོད་དོ། ། ཞེས་དང༌། ཡང་འབྲེལ་བ་ལ་ཕྱོགས་ལས་རྣམ་པར་རྒྱལ་བའི་རུ་
མཚོན་དུ། དོན་ལ་མེད་ན་མི་འབྱུང་བ་ཙམ་ཡོད་ལ་མེད་ན་མི་འབྱུང་གི་འབྲེལ་བ་
མེད། བྱས་མི་རྟག་རང་བཞིན་གཅིག་ཡིན་ལ་བདག་གཅིག་གི་འབྲེལ་བ་དོན་ལ་
མེད་ཅེས་མདོར་ན་འབྲེལ་ཞེས་པ་ཆོས་གཉིས་སྦྲེལ་ཏེ་མ་བཟུང་བར་མི་འགྲུབ་ལ།
བྱས་མི་རྟག་དོན་གྱི་སྟེང་ན་སོ་སོར་གྲུབ་པ་མེད་ཅིང་རྒྱུ་འབྲས་དུས་མཉམ་དུ་མེད་
པས་གཉིས་འབྲེལ་བ་ཞིག་དོན་སྟེང་ན་གྲུབ་མེད་པས་འདི་ནི་གནད་དོན་དམ་
པའོ། །ཞེས་གསུངས་པ་ལྟར་དུ་ཤེས་པར་བྱའོ། ། གཉིས་པ་འབྲེལ་བའི་སྒོ་ནས་
ལྡོག་ཁྱབ་ངེས་པའི་ཕྱིར་ན་དཔེ་གཞན་དོན་ལ་གྲུབ་མི་དགོས་པར་བསྟན་པ་ནི།
དེ་ཕྱིར་ཆོས་མི་མཐུན་དཔེ་ལ། །སོགས་ཏེ། དེའང་དུ་ལྡན་གྱི་ལ་མེད་ཡོད་དུ་དུ་
བའི་རྟགས་ཀྱིས་སྒྲུབ་པ་ལྟ་བུའི་ཚེ་ན་མཐུན་ཕྱོགས་ཀྱི་དཔེ་ཚང་མང་དང༌། མི་
མཐུན་ཕྱོགས་ཀྱི་དཔེ་རྒྱ་མཚོ་ལྟ་བུ་གཉིས་ཀ་རྫས་སུ་གྲུབ་ཀྱང་སྐྱེས་བུ་ལ་བདག་མེད་
པར་སྒྲུབ་པའི་ཚེ་ན། མི་མཐུན་ཕྱོགས་བདག་ཡོད་ཅིག་གྲུབ་མི་དགོས་པ་བཞིན་
དུ་ཤེས་པར་བྱའོ། ། འོ་ན་ཕྱོགས་གཉིས་ཀྱི་དཔེ་བསྟན་པ་དགོས་པ་མེད་པར་
འགྱུར་རོ་ཞེ་ན། དཔེའི་སྟོབས་ཀྱིས་ཁྱབ་པ་སྒྲུབ་པ་མིན་ཡང༌། ལ། གཏན་
17



ཚིགས་ཡང་དག་རྣམས་ཀྱིས་གང་མ་ཤེས་པ་སྟོན་ཅིང་ཤེས་ཟིན་ལ་དྲན་པ་གསོ་བར་
བྱེད་པ་ཡིན་པས་མཁས་པ་ལ་ཕྱོགས་ཆོས་ཙམ་བརྗོད་པས་འཐུས་ཤིང༌། ཕྱོགས་ཆོས་
ངེས་ཟིན་ལ་ཁྱབ་པ་གཉིས་ཀ་དང་། སྤྱིར་འབྲེལ་བ་ངེས་ཟིན་ཀྱང་མ་དྲན་པ་ལ་
ཁྱབ་བ་གང་རུང་རེ། བླུན་པོའམ་འཁྲུལ་བའི་རྒྱུ་མཚན་གྱིས་ནན་ཆེར་ཟིན་པ་ལ་
ཚུལ་རེ་རེ་ནས་ནན་གྱིས་བསྒྲུབས་པས་མཐར་ཡང་དག་པའི་དོན་ཚད་མའི་ལམ་
གྱིས་འགྲུབ་ནུས་སོ། ། གཉིས་པ་དེ་ཡི་ཤུགས་ཀྱིས་དགག་རྟགས་ཀྱི་འབྲེལ་བའང་
ཤེས་པའི་ཚུལ་ནི། དེ་ཕྱིར་རྒྱུ་དང་རང་བཞིན་དག་སོགས་ཏེ། དགག་རྟགས་
ལ་དབྱེ་ན་རྒྱུ་ཁྱབ་བྱེད་རང་བཞིན་མ་དམིགས་པ་གསུམ་དང་། དེ་གསུམ་པོ་དང་
འགལ་བ་གསུམ་དང་། རང་བཞིན་དང་འགལ་བའི་འབྲས་བུ་དམིགས་པ་དང་།
རྒྱུ་དང་འགལ་བའི་འབྲས་བུ་དམིགས་པ་གཉིས་ཏེ་འདིར་སྦྱོར་བའི་དབྱེ་བ་ཙམ་གྱི་
སྒོ་ནས་བརྒྱད་དུ་བཤད་ལ། རྣམ་ངེས་ལས་དེའི་སྟེང་དུ་འབྲས་བུ་མ་དམིགས་པ་
དང་། འབྲས་བུ་དང་འགལ་བ་དམིགས་པ་གཉིས་བསྣན་ཏེ་བཅུ་གསུངས་ཏེ།
དེ་ཡང་རང་བཞིན་མ་དམིགས་པ་ནི་རང་གི་ངོ་བོ་མི་དམིགས་པ་ཡིན་ལ་རྒྱུ་ཁྱབ་
བྱེད་འབྲས་བུ་མ་དམིགས་གསུམ་འབྲེལ་ཡུལ་མ་དམིགས་པ་དང༌། ལྷག་མ་དྲུག་
འགལ་ཟླ་དམིགས་པ་ཡིན་ནོ། ། རིགས་ཐིགས་ལས་དེའི་སྟེང་དུ་འགལ་བའི་ཁྱབ་
བྱ་དམིགས་པ་བསྣན་ཏེ་བཅུ་གཅིག་ཏུ་གསུངས་ཏེ། དངོས་པོ་བྱུང་བ་འཇིག་
ངེས་པར་གྱུར་པ་མེད་དེ་རྒྱུ་གཞན་ལ་ལྟོས་པའི་ཕྱིར་རོ་ཞེས་འཇིག་པ་རྒྱུ་ལྡན་དུ་སྨྲ་
བའི་ངོར་དམིགས་པའི་རྟགས་ལ་དཔེར་མཛད་དོ། ། དོན་དུ་འདི་ནི་ཕན་ཚུན་
སྤངས་ཏེ་འགལ་བའི་ཆོས་གང་ཡང་རུང་བའི་ཁྱབ་བྱ་དམིགས་ན་འགལ་ཟླ་དེ་མེད་
པར་ ལེགས་ ནུས་ཏེ། དེའི་ ཁྱབ་ བྱེད་ ནི་ ཅིག་ ཤོས་ དང༌ དངོས་ སུ་ འགལ་ ལ།
དེའི་ཕྱིར་རྟོགས་དང་དགག་བྱ་གཉིས་པོ་བརྒྱུད་ནས་འགལ་བའི་ཕྱིར་ལྷན་ཅིག་ཏུ་
མི་གནས་པ་ཡིན་ལ། ཕན་ཚུན་སྤངས་འགལ་དངོས་སུ་རྟགས་དང་བསྒྲུབ་བྱར་
བྱས་པ་མི་སྲིད་དེ། སྒྲ་ཆོས་ཅན། རྟག་པ་མིན་ཏེ། མི་རྟག་པ་ཡིན་པའི་ཕྱིར་
ཞེས་པ་ལྟ་བུ་མི་རྟག་པར་དངོས་སུ་ངེས་ནས་རྟག་པ་མིན་པར་བསྒྲུབ་ཏུ་མེད་དེ།
18



རྟགས་དང་བསྒྲུབ་བྱ་ཁྱད་མེད་པས་སོ། ། དེས་ན་ཕན་ཚུན་སྤངས་འགལ་གྱི་ཁྱབ་
བྱ་ཉིད་དམིགས་པས། རྟགས་དེའི་ཁྱབ་བྱེད་ཀྱི་འགལ་ཟླ་འགོག་པ་སྟེ། འདི་
ལ་ཚད་མས་གནོད་འགལ་ཞེས་ཟེར་ཏེ། དོན་ལ་སྒྲ་རྟག་པ་མིན་པར་རྩོལ་བྱུང་
གིས་སྒྲུབ་པ་ལྟ་བུའང་སྒྲ་ལ་རྟག་པ་མེད་པར་རྣམ་བཅད་དུ་དགག་པའི་ཆ་ནས་
བསམས་ན་དེར་གནས་ཤིང་། མི་དམིགས་པ་རྣམས་ཀྱང་མི་དམིགས་པ་ཉིད་
ཡོངས་གཅོད་དུ་སྒྲུབ་པའི་རྣམ་པས་བཟུང་ན་རང་བཞིན་གྱི་རྟགས་སུ་འདུ་བ་ལ་
འགལ་བ་མེད་པར་གསུངས་པ་བཞིན་ནོ། །དེ་ལྟར་སྣང་རུང་མ་དམིགས་པ་ལ་རྒྱུ་
ཁྱབ་བྱེད་རང་བཞིན་འབྲས་བུ་མ་དམིགས་པ་བཞི་དང་། འགལ་དམིགས་ལ་
འགལ་བའི་རང་བཞིན་མེ་དམིགས་པའི་སྒོ་ནས། གྲང་རེག གྲང་འབྲས་སྤུ་
ལོང་། གྲང༌ བའི་ དངོས་ རྒྱུ། ཁྱབ་ བྱ་ ཁ་ བའི་ རེག་ པ་ བཞི་ འགོག་ པ་ དང༌། །
འགལ་འབྲས་དུ་བ་དྲག་ཏུ་ཕྱུར་བ་ལ་དགག་བྱ་དེ་བཞི་སྦྱར་བ་དང་། འགལ་བའི་
ཁྱབ་བྱ་ཙནྡན་གྱི་མེ་དམིགས་པའི་སྒོ་ནས་དེ་བཞི་འགོག་པ་དང་བཅུ་གཉིས་ཏེ་ཁྱོན་
བཅུ་དྲུག་ཏུའང་གསུངས། ཁ་ཅིག་གིས་ཁྱབ་བྱ་ཙནྡན་གྱི་མེ་ལྟ་བུ་ཟུར་དུ་བརྩི་ན་
མེའི་བྱེ་བྲག་མཐའ་ཡས་པ་ལ་སྦྱར་དགོས་པས་མི་འཐད་ཅེས་གསུངས་ནའང་།
སྦྱོར་བའི་དབྱེ་བ་ཙམ་གྱི་སྐབས་ཁྱབ་བྱ་གཅིག་ལ་སྦྱར་བས་གཞན་ཀུན་དེ་དང་འདྲ་
བས་སོ་སོ་ནས་སྦྱར་དགོས་པར་མི་འགྱུར་ལ། སྦྱོར་བ་དེ་ཡང་འགོད་ཚུལ་ཡང་
དག་ཡིན་པ་དང་། ཁྱབ་བྱ་ཉིད་དགག་བྱར་སྦྱར་ཏེ་གཞུང་ལས་གསུངས་པ་འགོག་
བྱེད་ལའང་སྦྱར་ན་འགལ་བ་མེད་པའི་ཕྱིར་ཛེ་ཏཱ་རིའི་བཞེད་པ་འདི་ལའང་མི་
འཐད་པ་གང་ཡང་མེད་དོ། །ཡང་གཙང་ནག་པ་སོགས་བོད་ཀྱི་མཁས་པས་མེ་ཡི་
དངོས་རྒྱུ་དམིགས་པ་ལས་སྔ་མ་བཞི་དགག་པའི་སྦྱོར་བ་སྐོར་བཞི་གསུངས་ཀྱང་རྒྱུ་
ཙམ་གྱིས་མི་ཁེགས་ལ་ནུས་པ་ཐོགས་མེད་སྐད་ཅིག་མ་རྟགས་སུ་ངེས་མི་ནུས་པའི་
ཚུལ་ས་པཎྜི་ཏ་སོགས་ཀྱིས་ལེགས་པར་བསྒྲུབས་ཟིན་ཏོ། ། གཉིས་པ་ངེས་པའི་
རྟགས་གསུམ་འཁྲུལ་བ་མེད་ཚུལ་ལ། ། སྒྲུབ་པའི་རྟགས་དང་དགག་པའི་རྟགས་
གཉིས་ལས། ། དང་པོར་མདོར་བསྟན་རྒྱས་བཤད་དོན་བསྡུ་གསུམ། ། དང་པོ།
19



རྒྱུ་དང་འབྲས་བུའི་ངོ་བོ་འམ། ། སོགས། གཉིས་པ་རྒྱས་བཤད་ལ། དེ་བྱུང་
འབྲེལ་ལས་འབྲས་བུའི་རྟགས་མི་འཁྲུལ། །རང་བཞིན་བདག་གཅིག་འབྲེལ་ལས་
མི་འཁྲུལ་བའོ། ། དང་པོ་ལ་ནི་དངོས་དང་རྩོད་སྤོང་གཉིས། ། དང་པོ། མེ་
ཡི་འབྲས་བུ་དུ་བ་སྟེ། །སོགས་ཏེ། གལ་ཏེ་རྒྱུ་མེད་པར་འབྱུང་ན་ཅི་འགྱུར་སྙམ་
ན། རྒྱུ་ས་གཞི་གཤིན་པ་ལ་སོགས་ལ་མི་ལྟོས་པའི་ཕྱིར་བྲག་དང་རྒྱ་མཚོ་བར་སྣང་
ནའང་ལོ་ཏོག་སྐྱེ་བ་སོགས་དངོས་པོ་ཐམས་ཅད་མེད་པའི་ཕྱོགས་གཞག་ཏུ་མེད་པ་
དང་། སྣང་བའི་དངོས་པོ་རྣམས་མེད་པའི་དུས་ཀྱང་མེད་པར་ཐལ་ཏེ། དུས་
གང་ན་རྒྱུ་ཚོགས་མ་ཚོགས་ཀྱི་ཁྱད་པར་གཞག་པའང་མེད་པས་སོ། །གལ་ཏེ་རྒྱུ་མི་
དགོས་ཀྱང་ཡུལ་དུས་འགའ་ཞིག་ན་མེད་པར་གྱུར་ན་ནི་དེ་ན་མེད་པ་ཇི་ལྟ་བར་
གཞན་ནའོང་མེད་པར་འགྱུར་ཏེ། ཡུལ་དུས་དེ་དང་གཞན་གཉིས་ཀར་དེའི་རྒྱུ་
མེད་པར་ཁྱད་པར་རྡུལ་ཙམ་མེད་བཞིན་དུ་གཞན་ན་ཡོད་ཀྱི་འདི་ན་མེད་པ་མི་
འཐད་དེ་ཐམས་ཅད་ནས་ཐམས་ཅད་དུ་མེད་པར་འགྱུར་རོ། ། དེས་ན་གང་
དངོས་པོར་སྣང་བ་འདི་དག་ལ་རེས་འགའ་བ་མ་ཡིན་པ་མེད་ལ། དེ་དག་རྒྱུ་
ཚོགས་པ་གང་དུ་ཚང་བ་དེར་ཡོད་ཀྱི་གཞན་དུ་འབྱུང་མི་ཤེས་པའི་རྟེན་འབྲེལ་གྱི་
ངང་ཚུལ་ཅན་ལས་ནམ་ཡང་མི་འདའ་བར་ཤེས་པར་བྱ་བ་ཡིན་ནོ། ། གཉིས་པ་
རྩོད་སྤང་ནི། གལ་ཏེ་བརྒྱ་བྱིན་སྤྱི་བོའི་མེ། ། སོགས་ཏེ། དེ་ལ་གང་ཞིག་གང་
གི་རྗེས་སུ་འགྲོ་བར་ཇི་ལྟར་མཐོང་སྙམ་ན། མ་དམིགས་པ་སྔོན་དུ་འགྲོ་བའི་
དབང་དུ་བྱས་ན། དང་པོ་མེ་དུ་གཉིས་སྣང་རུང་གི་གཞིར་མ་དམིགས། དེ་
རྗེས་མེ་དམིགས། དེ་རྗེས་དེ་ལས་དུ་བ་བྱུང་བར་དམིགས་པ་ཕྲུགས་གསུམ་པོས་
རྒྱུ་འབྲས་སུ་ངེས་ནུས་ཏེ། དང་པོ་མ་དམིགས་པས་དུ་བ་མེའི་སྔ་ན་ཡོད་པ་དང༌།
གཞན་ནས་འོངས་པ་དང་རྒྱུ་གཞན་ལས་སྐྱེ་བ་གསུམ་ཁེགས་ཏེ། དེ་གསུམ་གང་
རུང་ཡིན་ན་མེ་མ་དམིགས་ཀྱང་སྣང་ཤེས་པས་སོ། །དེ་ནས་རྒྱུ་འབྲས་སུ་དམིགས་
པའི་མངོན་སུམ་གཉིས་ཀྱིས་ནི། དུ་བ་གཏན་མ་སྐྱེས་པ་དང༌། མེ་ལས་མ་སྐྱེས་
པའི་དོགས་པ་ཆོད་ནས་མེད་ན་མི་འབྱུང་གི་འབྲས་བུ་ཡིན་པར་སྒྲོ་འདོགས་ཆོད་པ་
20_



ཡིན་ནོ། །དེ་ལྟ་ན་རྟ་བོང་གིས་དབེན་པའི་གཞིར། དང་པོ་རྟ་དམིགས་དེ་ནས་
བོང་བུ་དམིགས་ན་དེའང་རྒྱུ་འབྲས་སུ་འགྱུར་ཞེ་ན། དེ་དག་ལ་ཡུལ་གཞན་ནས་
འོངས་པ་ལ་སོགས་པའི་དོགས་པ་ལྔ་ཆོད་པའི་རྒྱུ་མཚན་མེད་དེ། རྟ་བོང་ལ་རྗེས་
སུ་འགྲོ་ལྡོག་མེ་དུ་ལ་བཤད་པ་ལྟ་བུ་གལ་ཏེ་མཐོང་ན་རྒྱུ་འབྲས་སུ་འགྱུར་ནའང་དེ་
མི་སྲིད། ཡང་ན་དང་པོ་མེ་དུ་རྒྱུ་འབྲས་སུ་དམིགས་པ་སྔོན་དུ་སོང་ནས། རྒྱུ་
ལོག་པ་ན་འབྲས་བུའང་མ་དམིགས་པའི་སྒོ་ནས་ངེས་པར་འགྱུར་ཏེ། གང་ལྟར་
ཡང་རྒྱུ་འབྲས་སུ་ངེས་པ་ཐམས་ཅད་དོན་ལ་རྗེས་སུ་འགྲོ་ལྡོག་མ་འཁྲུལ་བར་མཐོང་
བ་ལས་ངེས་པར་བྱེད་དོ། ། འགའ་ཞིག་དུ་བ་མེ་ལས་སྐྱེས་བར་ལན་ཅིག་ཙམ་
མཐོང་བས་དེའི་རིགས་ཐམས་ཅད་རྒྱུ་འབྲས་སུ་ཇི་ལྟར་གྲུབ་ཅེ་ན། འགྲུབ་སྟེ་དུ་
བ་རང་གི་རྒྱུ་མིན་ལས་ལན་ཅིག་སྐྱེ་བའང་མི་སྲིད་དེ། དུ་བ་ཆུ་ལས་ལན་ཅིག་
ཙམ་སྐྱེ་བ་མཐོང་དུ་མེད་པ་བཞིན་ནོ། ། དེས་ན་རྒྱུ་ཚོགས་པ་གང་ལ་ལྟོས་པའི་
དངོས་པོ་དེ་དག་རྒྱུ་ཚོགས་ན་མི་སྐྱེ་བའི་དབང་མེད་ཅིང་། མ་ཚོགས་ན་སྐྱེ་མི་
སྲིད་པ་ནི་དངོས་པོ་ཀུན་ཀྱི་ཆོས་ཉིད་ཡིན་པས། དེ་ལས་ནམ་ཡང་འདའ་མི་ཤེས་
ཏེ་མེའི་ཚ་བ་བཞིན་ནོ། ། དེས་ན་ལུག་གི་རྭ་ལས་སྨྱུག་མ་སྐྱེ་བ་ལ་སོགས་པ་དེའི་
རིགས་འདྲ་ཇི་སྙེད་པ་ཐམས་ཅད་ཀྱང་རྒྱུ་མིན་པ་གཞན་ལས་གཞན་སྐྱེས་པ་ཞེས་མི་
བྱ་སྟེ། རྒྱུ་མིན་པ་ལས་དེ་དག་སྐྱེ་བ་མི་སྲིད་པས་སོ། ། འོ་ན་གང་ཞེ་ན། དེ་
དག་གི་རང་རྒྱུ་དེ་ལ་བརྟེན་ནས་རང་འབྲས་བསྐྱེད་པ་རྟེན་འབྲེལ་གྱི་ནུས་པ་ཙམ་དུ་
ཟད་ཀྱི། རྒྱུ་གཞན་གྱི་འབྲས་བུ་འདི་ལ་ཐོབ་པ་ཞེས་འཁྲུལ་བར་མི་བྱ་སྟེ། དེ་
དག་གི་རྒྱུ་ཡང་ཐ་དད་ལ། རྒྱུ་ཐ་དད་ལས་སྐྱེས་པའི་ཕྱིར་འབྲས་བུའང་ཐ་དད་
ཡིན་མོད། འོན་ཀྱང་རྣམ་པ་སོགས་ཆ་འདྲ་བས་ཕན་ཚུན་འཁྲུལ་ནས་རྒྱུ་མིན་
ལས་ཀྱང་སྐྱེས་སོ་སྙམ་དུ་མི་མཁས་པས་བརྟགས་པ་སྟེ། གཟུགས་འདྲ་བའི་མི་
གཉིས་མཐོང་ནས་མ་ཅིག་ཤོས་ཀྱི་བུ་མ་མིན་པ་ཅིག་ཤོས་ལས་ཀྱང་སྐྱེས་སོ་ཞེས་
སེམས་པ་བཞིན་ནོ། ། གཉིས་པ་བདག་གཅིག་འབྲེལ་ལས་རང་བཞིན་གྱི་རྟགས་
མི་འཁྲུལ་བར་བསྟན་པ་ལ། ཐ་དད་མེད་པའི་རྟགས་ཀྱི་འབྲེལ་བ་སྒྲུབ། ། ཐ་



དད་མེད་ཀྱང་རྟགས་སུ་འཐད་པའི་ཚུལ། ། སྦྱོར་བའི་དབྱེ་བ་དཔེ་ཡིས་བསྟན་པ་
འོ། ། དང་པོ། རང་བཞིན་ལ་ཡང་མེད་མི་འབྱུང༌། །སོགས། གཉིས་པ་ལ།
སེལ་བའི་དབང་གིས་རྟགས་ཀྱི་འཇུག་ཚུལ་བཤད། ། དེ་ཡི་བྱེ་བྲག་རྒྱས་པར་
བསྟན་པ་འོ། ། དང་པོ། གང་ཕྱིར་དངོས་ཀུན་རང་བཞིན་གྱིས་སོགས་ཚིགས་
བཅད་གསུམ་གྱིས་བསྟན་ཏེ། ། ཚིགས་བཅད་དང་པོ་འདིས་ནི་མདུན་དུ་བཞག་
པ་ཨུཏྤ་ལའི་དངོས་པོ་ལྟ་བུ་དེ་རིགས་མཐུན་པ་ཨུཏྤལ་གཞན་དང་རིགས་མི་མཐུན་
པ་ཨུཏྤལ་མིན་པའི་དངོས་པོ་མེ་ལ་སོགས་པ་གཞན་ཇི་སྙེད་པ་ལས་ལོག་པའི་རང་
མཚན་ཐུན་མོང་མིན་པར་གནས་སོ་ཞེས་དོན་རང་མཚན་གྱི་ངོས་ནས་གཞན་སེལ་
ཚུལ་བསྟན་པ་ཡིན་ནོ། །གཉིས་པ་གཞན་སེལ་དེའི་བྱེ་བྲག་རྒྱས་པར་བཤད་པ་ལ།
དངོས་པོའི་སྒྲ་རྟོག་སེལ་བས་འཇུག་ཚུལ་དང༌། ། དངོས་མེད་སྒྲ་རྟོག་སེལ་བས་
འཇུག་ཚུལ་བསྟན། ། དང་པོ་ལ། དངོས་པོའི་ཡུལ་ཅན་རྟོག་པ་སེལ་བར་
འཐད། ། དངོས་པོའི་ཡུལ་ ཅན་རྗོད་བྱེད་སེལ་བར་འཐད། ། དང་པོ་ལ།
དངོས་དང་དེ་ལ་རྩོད་པ་སྤང་བ་གཉིས། ། དང་པོ་ལ། དགག་སྒྲུབ་ཅིག་ཆར་
རྟོགས་པར་ཐལ་བ་དང༌། ། སྒྲ་བློ་རྣམ་གྲངས་ཐལ་ཕྱིར་སེལ་བར་སྒྲུབ། ། དང་
པོ་ལ། སྤྱི་ཡི་ཚུལ་དང་བྱེ་བྲག་རྣམ་པ་གཉིས། ། དང་པོ། དོན་གྱི་རང་གི་ངོ་
བོ་གཅིག ། སོགས། གཉིས་པ་ལ། རྟགས་འཇུག་པ་ནི་སེལ་བ་ཡིན་པར་
འཐད། ། རྟགས་མི་འཇུག་ཀྱང་སེལ་བ་ཡིན་པར་བསྟན། ། དང་པོ། རྗེས་སུ་
དཔག་པ་ལས་ཀྱང་དངོས། ། སོགས། གཉིས་པ་རྟགས་མི་འཇུག་ཀྱང་རྟོག་པ་
ཡིན་ཕན་ཆད་སེལ་འཇུག་ཡིན་པར་བསྟན་པ་ནི། མཐོང་བ་འགའ་ལའང་ཤེས་
པ་གང༌། ། སོགས། གཉིས་པ་སྒྲ་བློ་རྣམ་གྲངས་པར་ཐལ་བ་ལ། དངོས་དང་
དེ་ཡི་ཉེས་སྤོང་ལན་དགག་པ། ། དང་པོ། ཆ་ཤས་སྒྲོ་འདོགས་ཇི་སྙེད་པ། །
སོགས། གཉིས་པ་ཕ་རོལ་ཀྱི་ཉེས་པ་དེ་མི་འཇུག་པའི་ལན་བསྟན་པ་འགོག་པ་ནི།
གང་གི་ལྟར་ན་བློས་ཁྱད་པར། སོགས་ཏེ། དེ་ཡང་མངོན་སུམ་ལ་ཡུལ་མ་ནོར་
བར་སྣང་དུ་ཟིན་ཀྱང་། དེའི་རྗེས་ཀྱི་རྟོག་བཅས་ཀྱི་ཡིད་ལ་ངེས་མ་ངེས་ཞེས་བྱ་
22



བ་ཁོ་ན་ཡིན་ཏེ་མངོན་སུམ་ཉིད་ལ་ངེས་པ་ཡོད་ན་སུ་ཡང་འཁྲུལ་མི་སྲིད་དོ། །
དེས་ན་ངེས་པའི་རྒྱུ་མངོན་སུམ་ཉམས་སུ་མྱོང་བ་དེ་ལའང་རྐྱེན་ཡོད་ན་དེས་ངེས་པ་
འདྲེན་ནུས་ལ། མཐུན་རྐྱེན་མེད་པའམ་འགལ་རྐྱེན་འཁྲུལ་རྒྱུ་ཡོད་ན་མཐོང་བ་
ཙམ་གྱིས་ངེས་པ་འདྲེན་མི་ནུས་ཏེ། སྒྲ་རྟག་པར་རྟོག་པ་བཞིན་ནོ། ། མཐུན་
རྐྱེན་གང་ཞེ་ན། ནང་གི་བློ་གསལ་བ་དང་གོམས་པ་དང་སྐབས་སུ་བབ་པ་དང་
དོན་དུ་གཉེར་བ་དང་དོན་གྱི་ཤུགས་ལ་སོགས་ པ་ངེས་པ་འདྲེན་པའི་རྒྱུ་ཚང་་་་
བའོ། །དེ་ལ་བློ་གསལ་བ་ནི། རྣལ་འབྱོར་བ་རྣམས་ཀྱི་བློ་གསལ་བས་མཐོང་བ་
ཙམ་གྱིས་སྐད་ཅིག་མ་ལ་སོགས་པར་ངེས་པ་ལྟ་བུའོ། ། ངེས་པར་བྱ་བའི་དོན་ལ་
གོམས་པར་གྱུར་པས་དོན་གང་མཐོང་བ་ལ་བློ་གཏད་པ་ཙམ་གྱིས་བདེ་བླག་ཏུ་ངེས་
པ་འདྲེན་ནུས་པ་སྟེ། དཔེར་ན་ནང་གི་གོམས་པ་ནི། བུད་མེད་ཀྱི་རོ་གཅིག་
ལའང་ཕལ་བས་མྱགས་པ་དང་ཆགས་ལྡན་གྱིས་ཉལ་བོ་བྱ་བ་དང་ཁྱི་རྣམས་ཀྱིས་
བཟའ་བའི་བློ་སྐྱེ་བ་བཞིན་དུ་གོམས་པ་ཤས་ཆེ་བའི་འཇུག་པ་གང་ལ་ཡོད་པ་དེས་
དོན་རྣམས་དེ་དང་དེ་ལྟར་འཛིན་པར་བྱེད་པས་ན། དོན་གྱི་རྣམ་པ་དང་མཐུན་
པར་ཡིད་ལ་བྱེད་ པའི་ གོམས་པའམ་དེའི་བག་ཆགས་ཡོད་ པའང་རྐྱེན་ནོ། །
སྐབས་སུ་བབ་པ་ནི། །དཔེར་ན་སྨན་ལ་སོགས་པའི་གཏམ་གྱི་སྐབས་སུ་བབ་པ་ན།
སྨན་པ་དེ་མཐོང་བ་ན་སྐྱེས་བུ་དེ་ལ་ཆོས་གཞན་དུ་མ་ཡོད་དུ་ཟིན་ཀྱང་སྨན་པ་ཉིད་
དུ་ངེས་པ་ལྟ་བུའོ། ། དེ་བཞིན་དུ་དོན་གང་ཆེད་དུ་གཉེར་ནས་གཏད་པ་དེ་ལ་
ངེས་པ་འདྲེན་པ་ནི། མི་མང་པོའི་ཁྲོད་ནས་གཅིག་ཡོད་མེད་ལ་ཆེད་དུ་ཡིད་
གཏད་ན་དེ་མཐོང་བ་ཙམ་གྱིས་ཡོད་པར་ངེས་ལ། གཞན་དབང་མངོན་ལ་སྣང་
དུ་ཟིན་ཀྱང་རྗེས་སུ་ཡོད་མེད་མ་ངེས་པ་ལྟ་བུའོ། ། དོན་གྱི་ཤུགས་ནི་ལྟད་མོ་སྣ་
ཚོགས་པའི་ནང་ནས་ཡ་མཚན་པ་དང་ཉེ་ཞིང་གསལ་བོར་མཐོང་བ་དག་བྱེ་བྲག་ཏུ་
ངེས་པ་ལ་སོགས་པ་བཞིན་ནོ། ། ངེས་པ་མང་པོ་ལ་ཇི་སྐད་བཤད་པའི་རྒྱུ་དེ་དག་
ཡོད་ན་གོ་རིམ་ཇི་ལྟར་སྐྱེ་སྙམ་ན། ངེས་པའི་རྒྱུ་ཆེས་ཤིན་ཏུ་ཉེ་བ་དེ་དང་པོར་སྐྱེ་
ལ། དེ་ བཞིན་ དུ་ སྐབས་ དེའི་ རྒྱུ་ སྟོབས་ཆེ་ བ་ དག་ གི་ འབྲས་ བུ་ སྔར་སྐྱེ་སྟེ།
23



དཔེར་ན་ཕའང་ཡིན་ལ་མཁན་པོའང་ཡིན་པའི་སྐྱེས་བུ་གཅིག་འོངས་པ་ན། སྐྱེས་བུ་
གཅིག་པོ་དེ་སྐྱེད་པར་བྱེད་པ་དང་ཀློག་སློབ་པ་གཉིས་ཀ་ཡིན་པ་ལ་ཁྱད་མེད་ཀྱང་།
དེ་འོང་བ་ན་ཐོག་མར་བདག་གི་ཕ་འོང་ངོ་སྙམ་དུ་སེམས་ཀྱི་མཁན་པོ་འོང་ངོ་སྙམ་
དུ་མི་སེམས་པ་ལྟ་བུ་སྟེ། ཕ་ཉིད་དུ་ངེས་པའི་རྒྱུ་ཆེས་ཤིན་ཏུ་ཉེ་བའི་དབང་གིས་
ཡིན་པ་ལྟ་བུའོ། །དེས་ན་སྐད་ཅིག་མ་ཉིད་དུ་མངོན་སུམ་གྱིས་མཐོང་བས་རྒྱུ་ཡོད་
ལ་བདག་མེད་པ་གོམས་པ་སོགས་ལྷན་ཅིག་བྱེད་རྐྱེན་ཡོད་དུ་ཟིན་ཀྱང་། དེ་ཁོ་ན་
ཉིད་མ་མཐོང་བ་རྣམས་ལ་མངོན་སུམ་ཁོ་ནས་སྐད་ཅིག་མར་ངེས་པ་འདྲེན་མི་ནུས་
པ་ནི་འཁྲུལ་བ་གོམས་པས་བསླད་ནས་གེགས་བྱས་པ་ལས་ཡིན་ནོ། ། གཉིས་པ་
དངོས་པོའི་རྟོག་པ་སེལ་འཇུག་ཏུ་བསྟན་པར་རྩོད་པ་ལ། གཞན་གྱི་རྩོད་པ་རྣམ་
པར་འགོག་པ་དང་། ། དེ་ཡི་གྲུབ་དོན་རང་ལུགས་བཞག་པ་གཉིས། ། དང་པོ་
ལ། གཅིག་ལ་ཐ་དད་སྒྲ་བློ་མི་འཐད་དང༌། ། དུ་མར་གཅིག་སྒྲ་བློ་མི་འཐད་
རྩོད་སྤང་། །དང་པོ་ལ། སེལ་བ་གཅིག་ལ་དུ་མའི་སྒྲ་འཇུག་འཐད། །དངོས་
པོར་འདོད་ལ་དེ་མི་འཐད་པ་འོ། ། དང་པོ། དེ་ལའང་གཞན་ལས་ལྡོག་པ་
དང་། ། སོགས་ཏེ། དེ་ཡང་མུ་སྟེགས་བྱེ་བྲག་པ་ན་རེ། ཁྱོད་སྒྲ་རྟོག་སེལ་
འཇུག་ ཏུ་ འདོད་པ་ལའང་སྐྱོན་ཡོད་དེ། ལོག་ ལྡོག་རྫས་གཅིག་གམ་ཐ་དད།
གཅིག་ན་ཆོས་ཆོས་ཅན་གྱི་སྒྲ་དེ་སོ་སོར་བརྗོད་པར་མི་རུང་ལ། བརྗོད་བྱ་སྒྲ་བློ་
རྣམ་གྲངས་པར་འགྱུར་བ་ཁྱོད་རང་ལའང་མཚུངས་ཤིང་། ཐ་དད་ཡིན་ན་སྤྱི་
གསལ་རྫས་གཞན་དུ་འདོད་པ་ལ་བརྗོད་པའི་ཉེས་པ་རང་ལའང་མཚུངས་པར་
འགྱུར་རོ་ཞེ་ན། བ་ལང་ཉིད་ཅེས་ཆོས་བརྗོད་པ་དང་། བ་ལང་ཞེས་ཆོས་ཅན་
བརྗོད་པ་དག་ནི། ལོག་ལྡོག་རྫས་ཐ་དད་དུ་ཡོད་ནས་བརྡ་དེ་ལྟར་བརྗོད་པ་མིན་
ཏེ། སྨྲ་བ་པོས་རང་གི་བརྗོད་འདོད་ཀྱི་དབང་གིས་བརྡ་དེ་ལྟར་སྦྱར་བ་ཙམ་དུ་
ཟད་ལ། དེ་བཞིན་དུ་དགག་ཚིག་ཅན་ལའང༌། རྟ་མ་ཡིན་པ་ཞེས་དང་། རྟ་
མ་ཡིན་པ་ཉིད་ཅེས་པའང་ཆོས་ཅན་དང་ཆོས་བརྗོད་པའི་སྒྲར་འགྱུར་རོ། ། ཆོས་
ཆོས་ཅན་བརྗོད་པ་དེ་གཉིས་དོན་ལ་ཁྱད་མེད་ན་སྒྲ་བློ་རྣམ་གྲངས་པར་འགྱུར་ཞེ་ན་
24



མི་འགྱུར་ཏེ། ནང་གི་བརྗོད་འདོད་དེ་ཁོ་ན་ལ་རག་ལས་པའི་ཕྱིར་རོ། ། དེ་ཇི་
ལྟར་ན། ནོག་དང་ལྐོག་ཤལ་ལྡན་པ་དེ་རྟ་ལ་སོགས་པ་གཞན་གྱི་ཁྱད་པར་རྣམ་
པར་བཅད་ནས་དམིགས་བསལ་ཏེ་བརྗོད་པར་འདོད་པ་ཞིག་ན། འདི་རྟ་ལ་
སོགས་པ་མ་ཡིན་ཏེ་བ་ལང་ཉིད་དོ་ཞེས་ལྡོག་པ་བརྗོད་ལ། དེ་ཁྱད་པར་གཞན་
སྤང་བའི་སྒོ་ནས་བ་ལང་བརྗོད་པ་ཡིན་ལ། ཡང་ཁྱད་པར་གཞན་གཅོད་འདོད་
ཀྱི་བློ་གཙོ་བོར་མ་བྱས་པར་ནོག་ལྐོག་ཤལ་ལྡན་པ་བ་ལང་ཉིད་དུ་སེམས་པ་ཙམ་
ཞིག་ན། འདི་བ་ལང་ངོ་ཞེས་ཆོས་ཅན་གྱི་ངོ་བོ་ཙམ་བརྗོད་པར་ཟད་ལ་དེ་གཉིས་
ཀ་ལའང་བརྗོད་བྱ་བ་ལང་ལས་གཞན་མེད་ཀྱང་བརྗོད་འདོད་བཞིན་དུ་གོ་བའི་
ནུས་པ་སྒྲ་ལ་ཡོད་པས་ན་ཉིད་ཅེས་སྨྲས་པའང་དོན་མེད་པར་མི་འགྱུར་རོ། །
མདོར་ན་རྐྱེན་ཐམས་ཅད་སུཔ་དང་ཏི་སོགས་བྱེད་ལྡན་གྱི་རྐྱེན་དང༌། དེ་ཕན་གྱི་
རྐྱེན་དང་། དེ་ལས་གཞན་པ་མ་ཚང་བ་ཁ་སྐོང་བ་དང་། རྣམ་དབྱེ་སོགས་ཀུན་
བྱེད་ཀྱི་མཐའ་ཅན་ཞེས་བྱ་སྟེ། རྐྱེན་དེ་གསུམ་དུ་འདུ་ལ། རྐྱེན་གང་གིས་
བརྗོད་ཀྱང་དོན་ཁྱད་པར་སྤོང་མི་སྤོང་ཙམ་དུ་འདྲའོ། །དེས་ན་བུམ་པ་མི་རྟག་པ་
ལྟ་བུ་བུམ་པ་རང་ཉིད་མི་རྟག་པར་བསྟན་པ་ཆོས་ཅན་ཙམ་བརྗོད་པ་དང་། བུམ་
པའི་མི་རྟག་པ་ལྟ་བུ་བུམ་པའི་སྟེང་གི་མི་རྟག་པ་དམིགས་བསལ་བས་ཆོས་བརྗོད་
པར་འགྲོའང་དོན་གཉིས་ཀས་བུམ་པ་མི་རྟག་པར་སྟོན་ལ། སྔ་མས་ཁྱད་པར་
གཞན་མ་སྤངས་བའི་ཕྱིར་བུམ་པའང་ཡིན་ལ་མི་རྟག་པའང་ཡིན་པ་ལྟ་བུར་སྟོན་ལ།
ཕྱི་མས་ཁྱད་པར་གཞན་སྤངས་བའི་ཕྱིར་བུམ་པའི་སྟེང་གི་མི་རྟག་པ་དེ་ཙམ་སྟོན་གྱི་
བུམ་པ་དང་གཞི་མཐུན་པ་ལྟར་མི་སྟོན་གྱི་བུམ་པ་ཁྱད་པར་བྱེད་ཆོས་ལྟ་བུར་སྟོན།
དེ་བཞིན་དུ་སྤྱི་དང་སྤྱི་ ལྡན་ལ་སྦྱར་ན། ཤིང་དང་ ཤིང་ ཉིད། ཤིང་ ཤ་བ།
ཤིང་གི་ཤ་བ། ཤ་བའི་ཤིང་ལ་སོགས་ལྟ་བུ་དང་། བྱ་བ་དང་བྱ་བ་ཅན་ལ་སྦྱར་
ན། འཚེད་པ། འཚེད་པ་ཉིད། འཚེད་པོ་ ལྷས་བྱིན། ལྷས་བྱིན་གྱིས་་
འཚེད། ལྷས་བྱིན་གྱི་འཚེད་པ། འཚེད་པའི་བྱ་བ་སོགས་དང་། ཡོན་ཏན་
དང་ཡོན་ཏན་ཅན་ལ་སྦྱར་ན། དཀར་པོ། དཀར་པོ་ཉིད། དཀར་པོ་ཁོ་ན།
25



དཀར་པོ་ཙམ། ཁ་དོག་དཀར་པོ། དཀར་པོའི་ཁ་དོག རས་ཡུག་དཀར་པོ།
ཁ་དོག་གི་དཀར་པོ། རས་ཡུག་གི་དཀར་པོ་ལ་སོགས་པ་ཆོས་ཅན་དང་ཆོས་ཇི་
སྙེད་པ་ཀུན་ལ་སྦྱར་ཏེ་ཤེས་པར་བྱའོ། །དེ་ལྟར་ཆོས་དང་ཆོས་ཅན་བརྗོད་པའི་སྒྲ་
འདི་དག་བརྗོད་འདོད་ཀྱིས་ཁྱད་པར་གཞན་སྤོང་མི་སྤོང་གི་ཆེད་དུ་བརྡ་དེ་ལྟར་
སྦྱར་བ་ཡིན་པས་ན། བུམ་པའི་སྟེང་གི་ཆོས་མི་རྟག་པ་ལྟ་བུ་བརྗོད་ན་ལོག་པ་བུམ་
པའི་སྟེང་གི་ལྡོག་ཆོས་མི་རྟག་པ་བརྗོད་པས་དེས་བུམ་པ་རང་གི་སྟེང་ན་ཡོད་པའི་
ཁྱད་པར་གཞན་བྱས་པ་སོགས་ཀྱང་གཅོད་ལ། བུམ་པ་མི་རྟག་ཅེས་ཆོས་ཅན་
ཙམ་དུ་བརྗོད་ན་བུམ་པའི་སྟེང་གི་བྱས་པ་སོགས་ཆེད་དུ་མི་གཅོད་དེ་བུམ་པ་མི་
རྟག་པ་ཙམ་བརྗོད་བྱར་སྟོན་ནོ། ། འོ་ན་སྒྲ་ཐམས་ཅད་རྣམ་གཅོད་ཀྱི་ཡུལ་ཅན་
ཡིན་པའི་ཕྱིར་བ་ལང་ཞེས་ཆོས་ཅན་བརྗོད་པ་ལའང་ཁྱད་པར་གཞན་རྟ་ལ་སོགས་
པ་གཅོད་པ་ཅི་སྟེ་མེད། དེས་ན་ཁྱད་པར་གཞན་སྤོང་བ་ཞེས་པ་མི་འཐད་སྙམ་ན།
བ་ལང་ཞེས་ཆོས་ཅན་བརྗོད་པའི་སྒྲ་ལའང་ཁྱད་པར་གཞན་གཅོད་པ་ངེས་པར་
ཡོད་ཀྱང་བརྗོད་འདོད་ཀྱི་དབང་གིས་བ་ལང་ཙམ་དུ་ཤེས་པར་བྱ་བ་དང་། དེ་ལ་
རྟ་ཡོད་པ་སོགས་གཅོད་པར་ཤེས་པའི་དོན་དུ་ཉིད་སྒྲས་ལྡོག་པ་བརྗོད་ཀྱི། དོན་
ལ་རང་ལས་གཞན་པ་ཀུན་བསལ་བའི་བ་ལང་བརྗོད་པར་ཁྱད་མེད་ཅེས་པ་རྒྱུ་
མཚན་དེའི་ཕྱིར་ཡིན་ནོ། །དེས་ན་རྣམ་དབྱེ་དང་རྐྱེན་དང་ཚིག་གི་བརྗོད་པ་དག་
ལས་དོན་ཐ་དད་མིན་ཡང་ལྷས་བྱིན་གྱི་རིལ་བ་ལྟར་ཐ་དད་པའི་ཚུལ་དུ་ཚིག་གི་
ཤན་སྟོབས་ཀྱིས་བློ་ཡུལ་དུ་འཕངས་པ་ཙམ་སྟེ་བརྗོད་འདོད་ཀྱི་དབང་གིས་འཇུག་
པ་ཙམ་དུ་ཤེས་པར་བྱའོ། །གཉིས་པ་སྒྲ་ཡུལ་དངོས་པོར་འདོད་པ་ལ་གཅིག་ལ་དུ་
མའི་ སྒྲ་འཇུག་པ་སོགས་མི་འཐད་པའི་ཚུལ་ནི། གང་དག་གི་ཚིག་དངོས་པོའི་་
དབང་། །སོགས། , གཉིས་པ་ཆོས་དུ་མ་ལ་གཅིག་གི་སྒྲ་བློ་མི་འཐད་པར་རྩོད་པ་
ལ། གཅིག་སྒྲ་འཇུག་རྒྱུ་སྤྱི་ནི་སེལ་བར་བསྟན། ། དེ་ཡི་དོགས་པ་སྤངས་ནས་
འཐད་པར་བསྒྲུབ། ། རྩོད་པ་གཉིས་པོ་སྤོང་བའི་མཇུག་སྡུད་གསུམ། ། དང་པོ་
ནི། ཐ་དད་དངོས་རྣམས་ལ་བརྟེན་ནས། ། སོགས། གཉིས་པ་དེ་ལ་དོགས་
26
-
-
-
-
-
-



པ་སྤངས་ནས་འཐད་པར་སྒྲུབ་པ་ལ། ཐ་དད་གཅིག་གི་བློ་རྒྱུར་འཐད་པ་་་་
དང༌། །དོན་མེད་ཀྱང་ནི་དོན་དང་འདྲ་བར་འཐད། །དང་པོ། གཅིག་རྟོགས་
དོན་ཤེས་ལ་སོགས་པ། ། སོགས། གཉིས་པ་སྤྱི་སྣང་ལ་དོན་དངོས་སུ་མེད་ཀྱང་
དོན་ཡོད་པ་ལྟ་བུར་སྣང་བར་བསྟན་པ་ནི། རང་བཞིན་དེ་འཛིན་རྣམ་རྟོག་བློ།
སོགས། གསུམ་པ་མཇུག་བསྡུ་ནི། དེ་ལ་དུ་མའང་འབྲས་གཅིག་ཅན། །
སོགས་ཏེ། བུམ་པ་གཅིག་ལའང་མིག་གི་གཟུང་བྱ་ཡིན་པ་དང་ལྟོ་ལྡིར་ཞབས་
ཞུམ་ཆུ་སྐྱོར་བ་སོགས་ལྡོག་ཆོས་དུ་མར་ཕྱེ་བ་དེ་གཞི་མཐུན་གྱི་རྣམ་རྟོག་སྐྱེ་བའི་ས་
བོན་ཡིན་ཏེ། དེ་མེད་པར་རྣམ་རྟོག་སྐྱེ་བ་མི་སྲིད་དོ། ། དམ་པའི་དོན་དུ་གཞི་
མཐུན་པ་ཞེས་སུ་མ་གྲུབ་སྟེ། མཐུན་རྒྱུ་གཉིས་དང་དེ་གཉིས་ཀ་ཡིན་པར་གྱུར་
པའི་གཞི་གཅིག་དང་གསུམ་དུ་མ་ཕྱེས་ན་གཞི་མཐུན་དུ་གཞག་མི་ཤེས་ལ་དོན་གྱི་
སྟེང་ན་ཆོས་གཉིས་སུ་ཡོད་ན་ཕན་ཚུན་ཡིན་པ་མི་སྲིད་ལ། མེད་ན་མཐུན་རྒྱུའང་
མེད་པས་ན་བློ་ངོར་ལྡོག་པ་ཐ་དད་ཀྱི་རྣམ་པར་སྣང་བ་དེ་དག་དོན་གྱི་ངོ་བོར་སྣང་
བའི་ལྡོག་པ་ལ་དབྱེར་མེད་པར་སྣང་བའི་སེལ་འཇུག་གི་དབང་གིས་དེ་ལྟ་བུའི་ཐ་
སྙད་སྦྱར་བ་ཡིན་པར་ཤེས་པར་བྱའོ། ། གཉིས་པ་དེ་ཡི་གྲུབ་དོན་རང་ལུགས་
བཞག་པ་ནི། སྒྲ་དོན་འདི་དང་གཞི་མཐུན་ཉིད། ། སོགས་ཏེ། སྒྲ་མི་རྟག་
པར་བྱས་པས་བསྒྲུབ་པ་ལྟ་བུ་ལ་དོན་གྱི་སྟེང་ན་རྟགས་ཆོས་དོན་གསུམ་ཐ་དད་དུ་
མེད་ལ། དེ་བཞིན་ཐ་སྙད་ཐམས་ཅད་དོན་རང་མཚན་ལ་མེད་ཀྱང་། ཐ་སྙད་
དོན་མཐུན་གྱིས་བརྟགས་པ་རང་མཚན་ལ་འཇུག་པ་མི་བསླུ་བས་མཁས་པ་རྣམས་
ཀྱིས་འཇིག་རྟེན་ལ་གྲགས་པ་དེ་ལ་བརྟེན་ནས་སྣང་བརྟག་གཅིག་ཏུ་བསྲེས་པ་དེ་ཡི་
དབང་དུ་བྱས་ནས་བསྒྲུབ་བྱ་སྒྲུབ་བྱེད་སོགས་ཐ་སྙད་ཀུན་བཞག་སྟེ། དེ་ལས་
གཞན་དུ་ཐ་སྙད་འགྲུབ་པའི་ཐབས་མེད་དོ། །དེས་ན་རྣམ་པར་ཕྱེ་ཞིང་དཔྱད་ན།
སྒྲའི་དངོས་ཀྱི་བརྗོད་བྱ་སྤྱི་མཚན་དང་ཞེན་པའི་བརྗོད་བྱ་རང་མཚན། དངོས་
ཀྱི་རྗོད་བྱེད་སྒྲར་སྣང་བ་སྒྲ་སྤྱི་དང༌། ཞེན་པའི་རྗོད་བྱེད་སྒྲར་གྲག་པ་སྒྲ་རང༌
མཚན་ནོ། ། བརྡ་ལ་འཇུག་པའི་དུས་སུ་ནིསྣང་བརྟག་མི་ཕྱེ་བར་གཅིག་ཏུ་འཁྲུལ་
22
+
-
---
-
-



ནས་བརྗོད་བྱ་རྗོད་བྱེད་ཀྱི་འབྲེལ་བ་གྲུབ་པ་ཡིན་ནོ། ། གཉིས་པ་རྗོད་བྱེད་སྒྲ་ཡི་
ཡུལ་སེལ་བར་བསྒྲུབ་པ་ལ། བརྡ་ཡུལ་སྒྲུབ་པར་འདོད་པ་གཞན་ལུགས་དགག།
སྒྲ་རྣམས་སེལ་འཇུག་རང་ལུགས་འཐད་པར་བསྟན། ། དེ་ལ་གཞན་གྱི་རྩོད་པ་
སྤང་བ་གསུམ། །དང་པོ་ལ། རང་མཚན་རྐྱང་བ་བརྗོད་བྱར་མི་རུང་བ། །སྤྱི་
དངོས་རྐྱང་བ་བརྗོད་བྱ་མིན་པ་དང༌། ། སྤྱི་ལྡན་རང་མཚན་བརྗོད་བྱ་མིན་པ་
འོ། །དང་པོ། སྒྲ་རྣམས་ཀྱིས་ནི་བརྡར་བཏགས་སྟོན། །སོགས། གཉིས་པ།
ཅི་ནས་སྐྱེས་བུ་དོན་བྱེད་པར། ། སོགས། གསུམ་པ་ལ། རིགས་ལྡན་གསལ་
བ་རྣམས་དང་མཚུངས་པར་བསྟན་པ་དང༌། ། སྤྱི་གཞན་བཏགས་ལ་དགོས་པ་
མེད་པ་འོ། ། དང་པོ། དེ་ལྡན་ནུས་པ་དེ་ཡང་ནི། ། སོགས། གཉིས་པ་ལ།
སྤྱི་གཞན་དགོས་པ་མེད་ཚུལ་དངོས་དང་ནི། ། དགོས་མེད་མི་འཐད་སྟོན་པ་
དགག་པ་འོ། །དང་པོ། དེ་བྱེད་དེ་བྱེད་མ་ཡིན་ལས། །སོགས། གཉིས་པ་
ལ། སྤྱི་གཞན་མེད་ཀྱང་ངོ་ཤེས་འཐད་པའི་ཚུལ། །ངོ་ཤེས་སྤྱི་ལས་སྐྱེ་བ་དགག་
པའོ། ། དང་པོ། གསལ་བ་རྣམས་ནི་ཐ་དད་ཀྱང་། །སོགས། གཉིས་པ་ལ།
གནོད་པ་བརྗོད་དང་དེ་ཡི་ལན་དགག་པ་འོ། ། དང་པོ། གཞན་གྱི་ལྟར་ནའང་
བློ་དེ་ནི། །སོགས། གཉིས་པ་ནི། གལ་ཏེ་དངོས་གཅིག་གྲོགས་བྱེད་པའི། །
སོགས། གཉིས་པ་རང་ལུགས་བཞག་པ་ནི། དེ་བྱེད་མིན་ལ་དེ་བྱེད་དང༌། །
སོགས་ཏེ། འདིར་རྟོག་བློ་ཁྱད་པར་གསུམ་ལྡན་ཅུང་ཟད་བཤད་ན། སྣང་
བརྟག་གཅིག་ཏུ་བསྲེས་ནས་ལྷག་པར་ཞེན་པ་ནི་དང་པོའོ། །དེ་ལ་འདྲ་བ་ཞེས་པ་
རྟོག་པ་དེས་རྟོག་སྣང་དང་རང་མཚན་འདྲ་བར་འཛིན་པ་ཞེས་པའི་དོན་མ་ཡིན་ཏེ་
དེའི་ངོར་ཆ་གཉིས་སུ་མི་སྣང་བའི་ཕྱིར་རོ། ། སྣང་བར་གྱུར་ནས་བཞིན་དང་
གཟུགས་བརྙན་འདྲ་བ་ལྟ་བུར་འཛིན་པ་ཞིག་ན་མེ་ཡོད་དོ་ཞེས་བརྗོད་པ་ན། མེ་
སྣང་ངམ་རང་མཚན་གང་ཡིན་ཞེས་ཐེ་ཚོམ་ཟ་བ་སོགས་བརྗོད་པ་མཐའ་དག་ལ་དེ་
འདྲའི་དོགས་པ་སྐྱེ་སྲིད་ནའང་། བརྡ་ལ་འཇུག་པའི་དུས་སུ་སྣང་བ་ལ་རང་
མཚན་དུ་ཞེན་པའི་དབང་གིས་མེ་བྱིན་ཅིག་ཅེས་ཟེར་ན་རྣམ་པ་ཀུན་ཏུ་ཚ་ཞིང་སྲེག་
28



པ་ལ་གོ་བ་བཞིན་ནོ། ། དེས་ན་རྣམ་པར་ཕྱེས་ཤིང་དཔྱད་ན་རྟོག་སྣང་ལ་བརྟག་
བྱ་ཕྱི་དོན་དུ་ཞེན་པ་ཡིན་པས་སྣང་བརྟག་གཅིག་ཏུ་བསྲེས་པའི་བློ་ཞེས་བརྗོད་ཀྱི་
བརྡ་ལ་འཇུག་པ་ཉིད་ཀྱི་དུས་ན་རྟོག་པ་ངོ་བོ་ཉིད་ཀྱིས་འཁྲུལ་ཏེ་རྟོག་སྣང་ལ་ཡུལ་
རང་མཚན་ཡིན་པར་ཞེན་པའམ་འཛིན་པ་ཡོད་པས་ན། རྟོག་བློ་དེའི་ངོར་སྣང་
བརྟག་ཕྱེ་བའང་མེད་དེ། དོན་རང་མཚན་དང་ཁྱད་མེད་པ་ལྟ་བུར་སྣང་བ་ལ་
དོན་བྱེད་པ་དང་འདྲ་བ་ཞེས་བརྗོད་པ་ཡིན་ཏེ་རྣམ་པར་དཔྱད་པའི་དབང་དུ་བྱས་
པའོ། ། དཔེར་ན་བུམ་པ་ཞེས་བརྗོད་ན་བློ་ངོར་ཆུ་སྐྱོར་བའི་དོན་བྱེད་པ་དེ་ཙམ་
ཞིག་སྣང་ཞིང་བུམ་པ་ཆུང་ངུ་ཞེས་བརྗོད་ན་ཆུ་སྐྱོར་བའི་དངོས་པོ་དབྱིབས་ཆུང་ངུ་
ལྟ་བུར་འཆར་བ་སོགས་སྒྲའི་ཁྱད་པར་གང་དང་གང་སྦྱར་བ་དེ་དང་དེ་ཡི་ཚུལ་གྱིས་
དོན་དེ་བློ་ཡུལ་དུ་སྣང་བ་ལ་རང་མཚན་དུ་ཞེན་པར་བྱེད་པ་ཡིན་ནོ། ། དེ་ལྟར་
དོན་སྤྱི་ལ་རང་མཚན་དུ་འཁྲུལ་བ་དེ་རྗེས་ཀྱི་ཤེས་པས་གསལ་བ་རྣམས་ལ་རྗེས་སུ་
འགྲོ་བའི་སྤྱི་ཡོད་པར་སྒྲོ་འདོགས་པའི་རྒྱུ་ཡིན་ཀྱང་། དེས་རང་མཚན་རྣམས་ལ་
སྤྱི་ཉིད་དུ་སྒྲོ་འདོགས་པའི་རྒྱུ་མི་བྱེད་དེ། དཔེར་ན་འདྲ་བ་གཞན་འབྱུང་བའི་
འཁྲུལ་རྒྱུ་དེས་བུམ་པ་རྟག་པར་སྒྲོ་འདོགས་པའི་རྒྱུ་བྱེད་ཀྱང༌། རྟག་པ་ཉིད་བུམ་
པར་སྒྲོ་འདོགས་པའི་རྒྱུ་མི་བྱེད་པ་བཞིན་ནོ། ། ཁྱད་པར་གཉིས་པ་ནི། རང་
མཚན་མཐོང་གོམས་ཀྱི་བག་ཆགས་ལས་བྱུང་བ་ཡིན་པའོ། ། གལ་ཏེ་སྔར་དངོས་
སུ་མཐོང་བ་མེད་པའི་ལྷ་ཡུལ་ལྟ་བུའི་དོན་སྤྱིའང་ཡུལ་དེ་ཉིད་ཡོད་པ་དང་མཐུན་
པར་ཞུགས་པའི་བློ་ཡིན་པས་བརྒྱུད་ནས་དེ་ལ་མཐར་ཐུག་པར་རུང་སྟེ། དེ་
འདྲའི་རྣམ་པ་སྐྱེ་བ་ནི་དཔེར་ན་ཁང་བཟང་དང་མེ་ཏོག་གི་ཚལ་བདུད་རྩིའི་ཟས་ལ་
སོགས་པ་རང་གི་དངོས་སུ་མ་མཐོང་ཡང་དེ་ལྟར་བཤད་པའི་སྒྲ་ལ་བརྟེན་ནས་
དབྱིབས་དང་ཁ་དོག་ལ་སོགས་པ་ཇི་ལྟར་རིགས་པའི་རྣམ་པ་འཆར་བ་ནི་དབྱིབས་
སོགས་གཞན་སྔར་མྱོང་བ་ལས་ཆ་འདྲ་པར་དཔགས་ནས་བློ་ལ་འཆར་དུ་རུང་བ་
ཡིན་ལ་དེ་ལྟར་ཐོབ་པའང་ཡོད་དོ། ། གཞན་ཡང་གཙོ་བོ་ལ་སོགས་པའི་སྒྲ་དོན་
ཀྱང་བདེ་བ་ལ་སོགས་པའི་ཆ་གཞན་མྱོང་བ་ལས་དཔགས་ཏེ་དེ་ཡི་རང་མཚན་ཉིད་
29



སྒྲས་བཤད་པ་ལྟར་སེམས་པར་བྱེད་པ་ཡིན་མོད་ཀྱི་དངོས་པོ་གཞན་ཉམས་སུ་མྱོང་
བའི་རྣམ་པ་ལས་གཞི་མེད་ལ་སྒྲོ་བཏགས་པ་ཡིན་པས་ན་དེ་ལྟར་བཟུང་བ་ལྟར་དོན་
ཐོབ་པ་མེད་དོ། ། ཁྱད་པར་གསུམ་པ་ནི། རང་མཚན་ལྟར་ཞེན་ནའང་དོན་
རང་མཚན་གྱི་དངོས་པོར་གྱུར་པ་ཅུང་ཟད་ཀྱང་མེད་པའི་རྟོག་སྣང་ཙམ་སྟེ་དེ་ལྟར་
སྤྱི་བློ་ཁྱད་པར་གསུམ་ལྡན་ནོ། ། འདི་ལྟར་ཕྱོགས་གང་ན་ཡོད་པའི་བུམ་པ་ནམ་
ཉམས་སུ་མྱོང་བ་དེ་དུས་ཀྱི་བུམ་པའི་རྣམ་པ་ནི་འདི་ལྟར་ཡིན་ནོ་སྙམ་དུ་དྲན་ཡང་
བློ་དེར་སྣང་བ་ཙམ་དུ་ཟད་ཀྱི་ཡུལ་དུས་མ་འདྲེས་པའི་རང་མཚན་དངོས་ཡུལ་དུ་
བྱེད་མི་ནུས་ཏེ། དེ་འགགས་ནས་མེད་པའི་ཕྱིར། དེས་ན་རང་མཚན་ནི་རྟོག་
པས་ནམ་ཡང་འཛིན་མི་ཤེས་ཏེ་གལ་ཏེ་འཛིན་ན་འཁྲུལ་བར་འཇོག་པར་ཡང་མི་
རིགས་སོ། ། དབང་ཤེས་ཀྱིས་མཐོང་བཞིན་དུ་དེར་རྟོག་པ་ལའང་རྟོག་པའི་ཡུལ་
ནི་དོན་སྤྱི་ཙམ་དུ་འགྱུར་གྱི་རང་མཚན་དུ་མི་འགྱུར་རོ། །གསུམ་པ་སྒྲ་སེལ་འཇུག་
ཏུ་འདོད་པ་དེར་རྩོད་པ་སྤང་བ་ལ། སེལ་བ་ཁས་ལེན་པ་ལ་སྐྱོན་མི་འཇུག །
སེལ་ལས་གཞན་འདོད་པ་ལ་སྒྲུབ་བྱེད་མེད། ། དང་པོ་ལ། རྟོག་པ་ཕན་ཚུན་
རྟེན་པར་ཐལ་བ་དང་། ། སྒྲ་ལ་སེལ་བས་འཇུག་པས་མ་ཁྱབ་པ། ། བརྟགས་ན་
སྤྱི་དང་སེལ་བ་མཚུངས་པའི་སྐྱོན། །སྒྲ་རྟོག་ཕྱི་མ་དོན་མེད་ཐལ་བ་དང་། །
གཞི་མཐུན་མི་སྲིད་པར་ནི་རྩོད་པ་ལྔ། །དང་པོ། སྐྱོན་དེ་ཕ་རོལ་རང་ལ་འཇུག་
པར་བསྟན། ། སེལ་བར་སྨྲ་ལ་ཉེས་པ་མེད་ཚུལ་ལོ། ། དང་པོ། ཤིང་མ་ཡིན་
ལས་ལྡོག་པ་ཡིས། ། སོགས། གཉིས་པ། གཅིག་རྟོགས་ཞེས་བྱའི་ཤེས་པ་
ནི། །སོགས་ཏེ། ཤིང་ཞེས་པ་ཡུལ་དུས་རྣམ་པ་ཕྱེས་པའི་ཆ་གཅིག་ཁོ་ན་གོ་
འདོད་ཀྱི་ཆེད་དུ་མ་ཡིན་པར་ཡལ་འདབ་སོགས་དང་མི་ལྡན་པ་གཞན་བཅད་ནས་
ཡལ་འདབ་སོགས་དང་ལྡན་པའི་དངོས་པོ་དེ་ཙམ་གོ་བ་ལ་བཏགས་པའི་མིང་ཡིན་
པས་གཅིག་ལ་མིང་བཏགས་པས་དེའི་རིགས་འདྲ་ཐམས་ཅད་གོ་ནུས་སོ། ། དེ་
བཞིན་དུ་རིགས་བརྗོད་པ་མི་དང་མཐོ་རིས་ལ་སོགས་པ་ཐམས་ཅད་ཀྱང་ཤེས་པར་
བྱའོ། ། གལ་ཏེ་སྐྱེས་བུ་གཅིག་ཁོ་ནའི་མིང་དུ་བཏགས་པ་ནི་སྐྱེས་བུ་གཞན་གང་
30



དང་ཡང་མི་འདྲི་བར་བྱ་བའི་སླད་དུ་བཏགས་པའི་ཞེ་འདོད་དེའི་དབང་གིས་དེའི་
མིང་ཤེས་པས་གཞན་ལ་རིགས་བསྒྲེ་ནས་སྦྱར་དུ་མེད་པར་མཐོང་ནས་དེ་ལྟར་མི་
སྦྱར་བ་ནི་གྲགས་པ་ཁོ་ནས་ཡིན་གྱི་རྒྱུ་གཞན་མེད་དེ། ཞེ་འདོད་ཀྱིས་སྦྱར་བ་དེ་
ལྟར་འཛིན་པ་ནི་འདོད་རྒྱལ་ལམ་ཆོས་གཞན་གང་གི་མིང་དེ་ལ་བཏགས་ཀྱང་མི་དེ་
ཁོ་ནའི་མིང་དུ་ཞེན་པར་བྱེད་པ་སྟེ། གླང་པོ་ལ་ལག་ལྡན་དང་བ་ལང་འགྲོ་ལྡན་
ཞེས་པ་བཞིན་དེ་ཁོ་ནའི་མིང་ཡིན་པའི་རྒྱུ་མཚན་བཤད་དུ་མེད་དོ། །དེས་ན་བརྡ་
ནི་ཞེ་འདོད་ཀྱིས་སྦྱར་ལ་བརྡ་དེས་ཞེ་འདོད་ཀྱི་དོན་དེ་གོ་བར་བྱེད་པ་ནི་གཞན་
སེལ་བའི་རྩ་བ་ཅན་རྟོག་པའི་དབང་གིས་ཡིན་པར་ཤེས་པར་བྱའོ། ། རྩོད་པ་
གཉིས་པ་སྤང་བ་ནི། བློ་དོན་ འགའ་ ལས་ རྣམ་བཟློག་ནས། ། སོགས་ཏེ།
དེའང་སྒྲ་ཐམས་ཅད་སེལ་བའི་ཡུལ་ཅན་ཡིན་པས་མ་ཁྱབ་སྟེ་བུམ་པ་སོགས་ཀྱི་སྒྲ་ལ་
བུམ་པ་མིན་པ་གཞན་གཅད་དུ་ཡོད་ཀྱང་ཤེས་བྱ་ལ་སོགས་པའི་སྒྲ་ལ་དེ་མིན་གཞན་
གཅད་དུ་མེད་དེ། ཤེས་བྱ་མིན་པར་གཞལ་བ་དེའང་ཤེས་བྱ་ཉིད་དུ་གྱུར་པས་ན།
གཞན་མ་གྲུབ་པས་དེ་སེལ་བའང་མི་སྲིད་པས་ན་སྒྲ་ཐམས་ཅད་རྣམ་གཅོད་ཀྱི་ཡུལ་
ཅན་དུ་མ་གྲུབ་བོ་ཞེ་ན། དཔེར་ན་བུམ་པར་ཆུ་འོན་ཅིག་ཅེས་པ་ལྟ་བུ་ལ་བྱིན་
ཅིག་ཅེས་ པའི་བྱ་ཚིག་དེས་གཞན་ལེན་ པ་ སོགས་ མི་ སེལ་ན་སྨོས་མི་རིགས་ལ།
དེའང་ཆུ་ཞེས་པའི་ཁྱད་པར་དུ་བྱས་པས་ནི་གཞན་འོ་མ་སོགས་གཅོད་ཅིང་ཆུ་དེ་
གང་གིས་ལེན་ན་ཁྱོར་བ་སོགས་ཀྱིས་ལེན་པ་གཅོད་པའི་དོན་དུ་བུམ་པར་ཞེས་སྨོས་
པ་ཡིན་གྱི་དེ་འདྲའི་ངེས་བཟུང་སོ་སོ་ནས་མེད་ན་དེ་གསུམ་སྨོས་མི་རིགས་སོ། །
དེ་བཞིན་དུ་ངག་ཐམས་ཅད་ལའང་རང་རང་གི་ལྡོག་ཕྱོགས་གཅོད་པའི་ནུས་པ་
ཡོད་པ་ཡིན་ཏེ། དཔེར་ན་དངོས་པོ་མེད་པ་ནི་མེད་པའི་ཕྱིར་དེ་ལ་ཤེས་པ་
འཇུག་པ་མེད་དོ་སྙམ་དུ་ཐེ་ཚོམ་ཟ་བ་ལ། དངོས་པོ་མེད་པ་ཤེས་བྱ་ཡིན་ནོ་ཞེས་
སྨྲས་པས་ཤེས་བྱ་མ་ཡིན་པ་རྣམ་པར་གཅོད་པ་དང་། སྐབས་ཀྱི་དགོས་དོན་ཚང་
བ་ལ་ཐམས་ཅད་ཚོགས་སོ་ཞེས་པ་དང༌། ཤེས་བྱ་ཐམས་ཅད་ནི་རྣམ་མཁྱེན་གྱིས་
གཟིགས་སོ་ལྟ་བུ་སོགས་ལྡོག་ཕྱོགས་སུ་སྒྲོ་བཏགས་པའི་རྣམ་པ་དེ་དག་སྒྲ་དེ་དག་



གིས་གཅོད་པ་ཡིན་གྱི་བརྗོད་བྱ་དང་དེ་མིན་པ་ཚོམ་གཉིས་སུ་དང་པོར་གྲུབ་པར་
བྱས་ནས་ཅིག་ཤོས་བསལ་དགོས་པ་མིན་ཏེ་ལྡོག་ཕྱོགས་སུ་སྒྲོ་འདོགས་པ་དེ་བསལ་
བས་གཞན་སེལ་དུ་སོང་བ་ཡིན་ནོ། ། རྩོད་པ་གསུམ་པ་ལ། ལྡོག་པར་སྣང་
བརྟག་ གཅིག་འདྲེས་བརྗོད་བྱར་བསྟན། ། དེ་ཉིད་ཕྱོགས་གླང་དགོངས་པར་
བཤད་པ་འོ། ། དང་པོ། གང་ཞིག་གང་ལས་ཐ་དད་པ། ། སོགས་ཏེ་གསལ་
བྱེད་པ་སོགས་ན་རེ། སེལ་བ་འདི་དང་སྤྱི་མཚུངས་ཏེ་རྗོད་བྱེད་ཀྱི་སྒྲས་སེལ་བ་དེ་
སྒྲུབ་པས་བརྗོད་དམ་སེལ་བས་བརྗོད། དང་པོ་ལྟར་ན་སེལ་འཇུག་ཉམས་ལ།
གཉིས་པ་ལྟར་ན་སེལ་བ་ལའང་སེལ་བས་འཇུག་དགོས་པས་ཐུག་མེད་དུ་འགྱུར་རོ་
ཞེ་ན། བུམ་སྒྲས་བུམ་མིན་ཆོད་པ་དེ་ཙམ་སེལ་བ་ཡིན་པས་ཐུག་མེད་ག་ལ་དགོས།
སེལ་བ་རང་གི་ལྡོག་ཆ་ནས་བརྗོད་ན་སེལ་བ་མིན་པའང་གཅོད་དེ་བུམ་པའི་ལྡོག་པ་
དང་བུམ་པའི་གཞན་སེལ་ཞེས་པ་བཞིན་སྒྲ་སེལ་འཇུག་ཏུ་འདོད་པས་སྒྲུབ་འཇུག་
དོན་གྱིས་བཅད་པ་ཡིན་གྱི་གཞན་མི་དགོས་སོ། །དེ་ལྟར་ཐུག་མེད་དུ་མི་འགྱུར་དུ་
ཆུག་ནའང་ལྡོག་པ་དེ་དངོས་པོ་ཡིན་ན་སྤྱི་དངོས་པོ་ལ་བརྗོད་པའི་སྐྱོན་ཡོད་ལ།
དངོས་པོ་མེད་ན་ནི་དེ་བརྗོད་པ་པ་ལ་དགོས་ནུས་མེད་དེ་དེས་དངོས་པོ་བུམ་པ་
སོགས་གོ་བར་མི་སྲིད་པའི་ཕྱིར་ཞེ་ན། རྟོག་ངོར་སྣང་བའི་ཤིང་ལྟ་བུ་གཞིར་
བཞག་གི་སྟེང་དུ་དེ་མིན་གཅོད་པའི་ཆེད་དུ་བརྡ་འགོད་ཀྱི། ཤིང་སྤངས་བའི་
སེལ་བ་རྐྱང་བ་ལ་ཤིང་ཞེས་པའི་བརྡ་མི་འགོད་དེ་ཤིང་ཞེས་པ་ཤིང་མིན་གཅོད་པའི་
བརྡ་ཡིན་གྱི་སེལ་མིན་གཅོད་པའི་བརྡ་མིན་པས་ན་སེལ་བ་ཉིད་ལ་བརྡ་སྦྱོར་བ་ཞིག་
ན་སེལ་མིན་གཅོད་པའི་བརྡ་སེལ་བ་དང་ལྡོག་པ་དང་རྣམ་གཅོད་ལྟ་བུ་འགོད་
རིགས་སོ། ། དེས་ན་བརྗོད་འདོད་ཀྱིས་གང་དང་གང་གོ་ནུས་པ་དེ་དག་དེ་མིན་
བཅད་པའི་གཞན་སེལ་ལས་བརྡ་དོན་གྲུབ་པའི་རྩ་བ་ཅན་ཁོ་ན་ཡིན་ནོ། ། བུམ་
མིན་བཅད་ཀྱང་རུང་བུམ་པ་ཉིད་ལ་སྒྲུབ་པས་མ་ཞུགས་ན་དོན་མི་སྟོན་པས་ན་སྒྲུབ་
འཇུག་ཏུ་བྱས་ཀྱང་ཅི་འགལ་སྙམ་ན། སྒྲ་རྣམས་ཀྱིས་དངོས་པོ་སྒྲུབ་པས་ཚུལ་
གྱིས་སྟོན་ནུས་ན་འགལ་བ་ཅི་ཡང་མེད་ཀྱང་། དེ་མི་ནུས་ལ་གཞན་ལས་ཐ་དད་
32



པ་ཙམ་སྟོན་ནུས་སོ། ། དེས་ན་སེལ་བ་ལ་མ་ལྟོས་པར་སྒྲུབ་པས་འཇུག་པ་མི་སྲིད་
པར་བསྒྲུབས་ཟིན་ལ། སྒྲུབ་འཇུག་མེད་ཀྱང་སེལ་བའི་དབང་གིས་བརྡ་དོན་གྲུབ་
པ་ན་སྒྲུབ་པས་ཞུགས་པ་ལྟར་རློམ་པ་ནི་འཁྲུལ་བ་སྟེ། བཞོན་པས་འགྲོ་བ་ལ་རང་
ཉིད་སོང་བར་རློམ་པ་བཞིན་ནོ། ། དེས་ན་བརྡ་ལས་དོན་གོ་བ་འདི་ཇི་ལྟར་ཡིན་
དཔྱད་པ་ན་གཞན་སེལ་གྱི་རྩ་བ་ཅན་ཡིན་པར་དངོས་སྟོབས་ཀྱིས་གྲུབ་པར་ཁས་
ལེན་པ་ཡིན་གྱི་སེལ་བ་ལ་དངོས་པོ་མེད་པའི་ཕྱིར་བརྗོད་བྱ་རྟོག་པའི་སྣང་ཡུལ་དེ་
ལའང་དབྱིབས་སོགས་ཡོད་པར་སྣང་དུ་མི་རིགས་སྙམ་པ་ནི་གྱི་ན་སྟེ། དེ་མིན་
བསལ་བའི་གཞི་ཞིག་མ་སྣང་ན་དགག་གཞི་མེད་པའི་ཕྱིར་དེ་ལ་གཞན་སེལ་བའི་ཐ་
སྙད་ཀྱང་ཇི་ལྟར་འཐོབ་སྟེ་མི་འཐོབ་བོ། ། འོ་ན་སྣང་བ་དེ་ཉིད་བརྗོད་བྱར་བྱས་
པས་ཆོག་མོད་གཞན་སེལ་གྱིས་ཅི་བྱ་སྙམ་ན། གཞན་མ་བསལ་བ་ཞིག་ན་དེའི་ངོ་
བོ་ཐུན་མིན་ཉིད་ཇི་ལྟར་སྒྲ་བློས་ངེས་པར་བཟུང་བ་ཡིན་ཏེ་མིན་ནོ། ། འོ་ན་
གཞན་མ་བསལ་ནའང་དེ་དག་གི་སྒྲ་བློ་འཇུག་པ་མི་སྲིད་མོད། རང་གི་ངོ་བོ་ཉིད་
མ་སྣང་ན་གཞན་སེལ་བ་ཁོ་ནས་ཀྱང་མི་འགྲུབ་པས་དེ་གཉིས་མཚུངས་སོ་སྙམ་ན།
མི་མཚུངས་ཏེ། སྒྲ་སྦྱོར་བ་ན་སེལ་བའི་སྟོབས་ཀྱིས་སྤྱི་བློ་སྒྲུབ་པ་ལྟར་བྱེད་ཀྱི་སྣང་
བ་ཉིད་སྒྲུབ་པའི་སྒོ་ནས་སེལ་བ་འཕེན་པ་མིན་ཏེ། ཡིན་ན་སྒྲ་རྟོག་ཐམས་ཅད་
རྟོག་མེད་ཀྱི་སྣང་ཡུལ་ལྟར་འགྱུར་བ་སོགས་སྒྲུབ་འཇུག་ལ་ཇི་སྐད་བཤད་པའི་ཉེས་
པ་ཐམས་ཅད་ཡོད་པའི་ཕྱིར་རོ། ། དེས་ན་འཁྲུལ་བ་ཅན་གྱི་ཞེན་པའི་ངོར་སྒྲུབ་
པའི་འཇུག་པ་ལྟར་ཡོད་ཀྱང་དཔྱད་ན་སེལ་བས་འཇུག་པར་གནས་པའི་ཕྱིར་སེལ་
བས་འཇུག་པར་ཁས་ལེན་པ་ཡིན་ནོ། ། གཉིས་པ། དེ་ཉིད་གཞན་ལས་ལྡོག་པ་
ཡིས། །སོགས་ཏེ། སློབ་དཔོན་གྱི་ལུང་གསུམ་པོ་དེས་སྒྲའི་དངོས་ཀྱི་བརྗོད་བྱ་
གཞན་སེལ་དུ་བསྟན་པ་ཡིན་ཞིང་གཞན་སེལ་ཞེས་བྱའང་ལྡོག་ལྡན་ལས་ཐ་དད་
པའི་ལྡོག་པ་དངོས་པོར་སྟོན་པ་དང་། དེས་ཁྱད་པར་དུ་བྱས་པའི་སྒྲ་ཡུལ་དངོས་
པོར་བཞེད་པ་མིན་ནོ། ། དངོས་པོ་རང་མཚན་དོན་ལ་ཡོད་པ་ཡིན་ལ་ དེའི་
སྟེང་གི་ལྡོག་པ་ཐ་དད་པ་ནི་སྒྲོ་བཏགས་པའི་ཡོད་པ་ཙམ་ལས་དངོས་པོར་ཡོད་པ་
33



མིན་ཏེ་དགག་པའི་ཆ་ཡིན་པས་སོ། ། དེའང་ཨ་གར་དེ་ཉིད་དེ་མ་ཡིན་པ་ལས་ཐ་
དད་པར་མི་བརྗོད་པ་ཞིག་ན་ཨ་གར་ཉིད་ཀྱང་མ་ཡིན་པར་འགྱུར་ཏེ་ལྕགས་ལ་
སོགས་པ་བཞིན་ནོ། །དེས་ན་ཤིང་འདི་ཤིང་མིན་ལས་ཐ་དད་པར་མི་བརྗོད་མི་
སེམས་པ་ཞིག་ན་ཤིང་དེ་ཤིང་མ་ཡིན་པར་འགྱུར་ཏེ་ཤིང་མིན་ལས་མ་ལོག་པའི་ཕྱིར་
རོ། ། གལ་ཏེ་ཤིང་དེ་ཤིང་མིན་ལས་ཐ་དད་ཅེས་བརྗོད་ཀྱང་དེའི་ཐ་དད་པའི་ཆ་
དེ་དངོས་པོ་ཉིད་ཡིན་པར་གྱུར་ན། ཤུག་པའི་སྟེང་གི་ཤིང་མིན་པ་ལས་ཐ་དད་པ་
དེ་ ཤུག་པའི་དངོས་པོ་དེ་ཉིད་ཡིན་ནམ། ཤུག་པ་ལས་ གཞན་པར་གྱུར་པའི་
དངོས་པོ་ཞིག་ཡིན། དང་པོ་ལྟར་ན་ཤིང་མིན་ལས་ལོག་པ་ནི་ཤུག་པའི་དངོས་པོ་
ཡིན་པའི་ཕྱིར། གཞན་ཙནྡན་ལ་སོགས་པ་ཤིང་མིན་པར་ཐལ་ཏེ། ཤུག་པའི་
དངོས་པོ་མ་ཡིན་པའི་ཕྱིར། གཉིས་པ་ལྟར་ན་ཤུག་པའི་སྟེང་ན་ཤིང་མིན་ལས་ཐ་
དད་པ་དེ་དངོས་པོར་ཡོད་དུ་ཆུག་ཀྱང་ཤུག་པའི་དངོས་པོ་ནི་ཤིང་མིན་ལས་མ་ལོག་
པའམ་ཤིང་མིན་ལས་ཐ་དད་པ་མིན་པའི་ཕྱིར་ཤུག་པ་ཤིང་མིན་པར་འགྱུར་རོ། །
དེ་ན་ཤུག་པའི་དངོས་པོ་ནི་ཤིང་མིན་ལས་ཐ་དད་དོ་ཞེས་བརྗོད་པར་ཡང་མི་རིགས་
སོ། །གལ་ཏེ་དོན་གྱི་སྟེང་ན་དེའི་རང་མིན་བསལ་བའི་ཆ་དངོས་པོ་གྱུར་པ་མཁར་
གཞོང་ལ་རྒྱ་ཤུག་བརྟེན་པའི་ཚུལ་དུ་ཡོད་ན་རེ་རེ་བཞིན་ལྡོག་པ་ཐུག་མེད་དུ་ཡོད་
ཅིང༌། ཡོད་པ་དེས་ལྡོག་ལྡན་ལ་རང་མིན་པ་སྤོང་བའི་བྱ་བ་གང་ཡང་མ་བྱས་
པས་ལན་ཆགས་གི་བུ་ཚ་བཞིན་དུ་ཕན་པ་མེད་པར་ཟད་དོ། ། ཚིག་རྐང་འདི་
གཉིས་ལ་འགྲེལ་བ་རྣམས་ཀྱི་བཤད་ཚུལ་མི་འདྲ་བ་མང་ལ་དོན་དུ་མི་འགལ་ཡང་
རང་འགྲེལ་གྱི་བབ་དང་བསྟུན་ནས་འདི་ལྟར་བཤད་དོ། ། དེས་ན་ལྡོག་པ་ལ་
དངོས་པོ་གང་ཡང་མེད་པས་དོན་གྱི་སྟེང་ན་ཐ་དད་དུ་ཅུང་ཟད་ཀྱང་མེད་དོ། །
སྒྲ་བློའི་ཐ་སྙད་ཀྱིས་ནི་ཆོས་གཅིག་ལའང་དུ་མར་འབྱེད་རུང་བས་ཆོས་ཅན་བུམ་
པའི་སྟེང་ན་བུམ་མིན་ལས་ལྡོག་པ་ཡོད་པ་སྐད་དུ་བསྟན་ཀྱང་རང་མིན་མ་བསལ་
བར་སེམས་པ་བཟློག་པའི་རྣམ་གཅོད་ཀྱི་ཡུལ་ཅན་ཙམ་དུ་དེ་སྐད་བསྟན་པ་ལ་ནི་
འགལ་བ་ཅུང་ཟད་ཀྱང་མེད་མོད། སྒྲའི་ཤན་ཞུགས་པ་ལྟར་དོན་ལ་ཐ་དད་དུ་ཡོད་
34



པར་སེམས་པ་ནི་འཁྲུལ་བ་འབའ་ཞིག་གོ ། དེས་ན་དོན་རང་མཚན་གྱི་སྟེང་ན་
སྔོན་པོ་ཉིད་རྫས་སུ་ཡོད་ཀྱི་ལྡོག་པ་རྫས་སུ་མེད་པར་བཏགས་པའི་ཆ་ཙམ་ཡིན་པས་
དོན་གྱི་གཞན་སེལ་མེད་པར་བཞེད་པའང་ཐ་དད་པའི་རྫས་སུ་མེད་པར་གཞལ་
བའི་ཐུགས་བཞེད་ལ་འགལ་བ་མེད་མོད་ཀྱི། སྔོན་པོ་ཡིན་པ་ཙམ་གྱིས་སྔོ་མིན་
བསལ་བ་ནི་དོན་ལ་ཐ་དད་མེད་པར་གནས་པའི་འབྲལ་མི་ཤེས་པ་ཡིན་པས་ན་དོན་
རང་མཚན་གྱི་གཞན་སེལ་ཡོད་པར་སྨྲ་བའི་ཕྱོགས་འདི་སེལ་འཇུག་གི་ཐ་སྙད་སྨྲ་
བའི་སྐབས་སུ་ཁས་མི་ལེན་པར་འོས་མེད་ཀྱིས་གྲུབ་པའི་ཕྱིར་དེའི་ཕྱོགས་འཛིན་
པར་བྱའོ། །གལ་ཏེ་སེལ་བ་དངོས་མེད་དང་སྔོན་པོ་དངོས་པོ་ཡིན་པས་སྔོན་པོ་
ཉིད་སྣང་ཡུལ་དུ་ཡོད་མོད། སེལ་བ་ཉིད་ཇི་ལྟར་ཡོད་དེ་དེ་གཉིས་དོན་ལ་གཅིག་
ཅེས་པའང་བཏགས་པ་ཙམ་སྟེ་དེའི་གཞི་མཐུན་མི་སྲིད་དོ་སྙམ་ན། དགག་སྒྲུབ་
ཀྱི་ཐ་སྙད་འདི་ལ་ཆིག་རྐྱང་རེ་ཁོ་ནས་ཡོངས་སུ་རྫོགས་པར་མི་སྣང་སྟེ། སྒྲུབ་པས་
ཀྱང་དགག་པ་ཤུགས་ལ་སྟོན་པ་དང་། དགག་པས་ཀྱང་ཡོངས་གཅོད་གྲུབ་པ་ལྟ་
བུར་མི་སྟོན་པ་མེད་པས་ན་སྔོན་པོར་སྣང་བས་སྔོ་མིན་མ་བསལ་ཞེས་གཞག་པར་
དཀའ་བས་ན་སྣང་ཡུལ་སྒྲུབ་པ་གཙོ་ཆེ་བས་རྣམ་བཅད་ཤུགས་ལ་གྲུབ་པ་དང༌།
གཞན་སེལ་དགག་པ་གཙོ་ཆེ་བས་ཡོངས་གཅོད་ཤུགས་ལ་གྲུབ་པ་ལྟར་གོ་ཞིང་སོ་
སོའི་ལྡོག་པ་ནས་ཕྱེས་ན་མ་འདྲེས་པར་འཆད་དུ་ཡོད་མོད། དོན་བུམ་པའི་ངོ་བོ་
ལ་མི་རྟག་པར་གྲུབ་ཀྱང་ཐ་དད་པར་མེད་ཅེས་གསུངས་སོ། །དེས་ན་དོན་རང་གི་
ངོ་བོ་ལ་ནི་སྒྲ་རྟོག་གི་ཐ་སྙད་གང་ཡང་མི་འཇུག་ཀྱང་ཐ་སྙད་དོན་མཐུན་རྣམས་
དོན་ལ་མི་བསླུ་བར་ཡང་འདོད་དགོས་པས་ཐ་སྙད་དེ་ལྟར་ཁས་ལེན་པའི་ལུགས་
ལྟར་བདེ་བར་སེམས་སོ། ། ཞེས་དང༌། མཁས་པའི་ཚུལ་ལ་འཇུག་པའི་སྒོ་ལས་
ནི། རྟོག་མེད་ཤེས་པ་རྣམས་སྣང་བའི་སྒོ་ནས་རྫས་ལ་འཇུག་པ་དང་། རྟོག་
བཅས་ཀྱིས་དེ་མིན་གཞན་རྣམ་པར་བསལ་བས་གཞན་སེལ་ལམ་རྣམ་བཅད་དམ་
གཞན་ལས་ལྡོག་པའི་སྒོ་ནས་བཏགས་པ་རྣམས་ལ་སེལ་བས་འཇུག་པ་ཡིན་ཞིང་དེ་
འདྲའིབཏགས་པ་དེ་ལ་ལྡོག་པ་ཞེས་བྱའོ། ། གཞན་སེལ་དེ་ལ་དོན་རང་མཚན་དེ་



གཞན་ལས་ལོག་པའི་ངོ་བོར་གནས་པའི་ཆ་ནས་དོན་རང་མཚན་གྱི་གཞན་སེལ་
དང་། གཞན་སེལ་བ་དང་མཐུན་པར་འཛིན་པའི་བློ་ཡི་གཞན་སེལ་གཉིས་ཡོད་
དོ། ། སེལ་བའམ་རྣམ་བཅད་དེའི་སྟོབས་ཀྱིས་གཞན་བུམ་པ་མིན་པ་རྣམ་པར་
བཅད་ན་བུམ་པ་རང་ཉིད་ཡོངས་གཅོད་དུ་གྲུབ་ཅིང་། བུམ་པའི་སྟེང་ན་མ་བྱས་
པ་ལས་ལོག་པའི་ཆ་ནས་བྱས་པ། རྟག་པ་ལས་ལོག་པའི་ཆ་ནས་མི་རྟག་པ་སོགས་
ལྡོག་པའི་ཆོས་དུ་མར་འབྱེད་པའི་རྣམ་གཞག་བྱེད་དོ། ། ཞེས་དང༌། གསུང་
སྒྲོས་ལས་ཀྱང༌། ཡང་གཞན་སེལ་སྐོར། དོན་དང་བློ་ཡི་གཞན་སེལ་གཉིས་
ཡོད། བློ་ཡི་གཞན་སེལ་འདི་ལའང་ཞིབ་ཏུ་ཕྱེས་ན། རྟོག་མེད་ཀྱི་བློས་སྣང་
བའི་སྒོ་ནས་སྔོན་པོར་བཟུང་བས་སྔོ་མིན་ཤུགས་ཀྱིས་སེལ། མ་སེལ་ན་སྔོན་པོར་
ཡང་འཛིན་པར་མི་རིགས་སོ། ། རྟོག་བཅས་ཀྱི་བློས་སེལ་ཚུལ་ལ། རྟེན་སྒྲ་ཡི་
གཞན་སེལ་དང་དེ་ལ་བརྟེན་པ་རྟོག་བློའི་གཞན་སེལ་གཉིས། དང་པོ་སྒྲ་ཐམས་
ཅད་སེལ་བའི་སྒོ་ནས་འཇུག་སྟེ། བུམ་པ་ཞེས་པས་བུམ་མིན་གཅོད། བུམ་པ་
སེར་པོ་ཞེས་པས་བུམ་མིན་དང་ཁ་དོག་སེར་མིན་གཅོད། བུམ་པ་སེར་པོ་ཆེ་བ་
ཞེས་པས་བུམ་མིན་སེར་མིན་ཆེ་མིན་གཅོད་པ་སོགས་སྒྲ་ཐམས་ཅད་ལ་རྣམ་གཅོད་
ཡོད། ཡོད་པ་ལྟར་བློས་བཟུང་བས་བློ་ཡིས་སེལ་ཚུལ་ལོ། ། སྒྲ་ཡི་གཞན་སེལ་
དང་ཕན་ཚུན་མེད་ན་མི་འབྱུང་སྟེ། བློ་དང་མ་འབྲེལ་ན་བུམ་སོགས་ཀྱི་སྒྲ་བརྗོད་
ཀྱང་མ་འདྲིས་པའི་མིས་ཅི་ཡང་མི་གོ་བས་སྒྲ་ཙམ་གྱི་ནུས་པས་མིན་ཏེ། བརྡ་
ཐོགས་ཤིང་བརྡ་ལ་བྱང་བའི་བློའི་སྟོབས་ཀྱིས་ སེལ་ལོ། ། དོན་གྱི་གཞན་སེལ་
ལའང་ཞིབ་ཏུ་ཕྱེས་ན། བུམ་པ་བཟུང་བས་བུམ་མིན་སེལ་བ་ལྟ་བུ་མ་ཡིན་དགག་
གི་གཞན་སེལ་ཏེ་བུམ་པ་ཀ་བ་མིན་པ་ལྟ་བུ། བུམ་པ་ལ་ཀ་བ་མེད་པ་ལྟ་བུ་མེད་
དགག་གི་གཞན་སེལ་ལོ། ། ཡང་ཕྱོགས་འདིར་བུམ་མེད་སོགས་མེད་པ་བཞི་
པོའང་དོན་གྱི་ངོ་བོ་མེད་དགག་གི་གཞན་སེལ་ཏེ་ཡོད་པ་སེལ་ལོ། །རྣམ་བཅད་ཀྱི་
སྟོབས་་ ལས་བུམ་ པ་ རང་ཉིད་ཡོངས་གཅོད་དུ་བློ་ངོར་འཕེན་པ་སེལ་འཇུག་ལ་
བརྟེན་པ་ན་བུམ་པ་སྒྲུབ་པའི་འཇུག་ཚུལ། སྣང་འཇུག་ནི་སྒྲུབ་འཇུག་ཡིན་ཏེ།



བུམ་པ་སྣང་བའི་སྟོབས་ཀྱིས་བུམ་པ་ཡོངས་གཅོད་དུ་གྲུབ་པའི་ཤུགས་ཀྱིས་བུམ་
མིན་རྣམ་བཅད་ལ་ཁེགས་དེས་ན་དེ་གཉིས་ཀྱི་ཐ་སྙད་འབྲལ་མེད་དུ་ཡོད་ཀྱང་སྒྲ་
རྟོག་རྣམས་སྒྲ་ཡི་སྟོབས་ཀྱིས་བློ་སྣང་སྐྱེད་ཀྱི་དོན་གྱི་སྟོབས་ཀྱིས་མིན་པས་ཐོག་མར་
སྒྲས་གཞན་བསལ་ལ་ལྟོས་པའི་སེལ་འཇུག་ཅེས་བྱའོ། ། ཞེས་གསུངས་སོ། །
རྩོད་པ་བཞི་པ་སྤང་བ་ནི། འདྲེས་པའི་དོན་གཅིག་གཅོད་པ་ན། ། སོགས།
རྩོད་པ་ལྔ་པ་ནི། རྣམ་གཅོད་གཅིག་གཅིག་སྟོན་པ་ན། །སོགས་སོ། །དེ་ཡན་
ཆད་གྱིས་སེལ་བར་སྨྲ་བ་ལ་སྐྱོན་མི་འཇུག་པའི་ཚུལ་བཤད་ནས། ད་ནི་གཉིས་པ་
སྒྲ་ཡུལ་སེལ་བ་ལས་གཞན་དུ་འདོད་པ་ལ་སྒྲུབ་བྱེད་མེད་པ་ལ། སེལ་བ་ཉིད་ཀྱིས་
དགོས་པ་གྲུབ་པར་བསྟན། ། གསལ་རྐྱང་སྤྱི་རྐྱང་སྤྱི་ལྡན་དགོས་མེད་པ་འོ། །
དང་པོ། དེ་ཡི་འབྲས་བུ་ཡོངས་བསྟན་ཕྱིར། ། སོགས། གཉིས་པ་ལ། ཐ་
དད་གསལ་བ་བརྡ་ཡུལ་མི་དགོས་དང་། །གཅིག་པུའི་སྤྱི་དངོས་དགོས་པ་མེད་པ་
དང༌། །སྤྱི་དང་ལྡན་པ་སྒྲ་ཡུལ་མི་དགོས་པ་འོ། །དང་པོ་ཐ་དད་པ་དག་བསྟན་
པ་ནི། ། སོགས་ཏེ། དེ་ལ་མིག་དང་གཟུགས་དང་སྣང་བ་དང་ཡིད་བྱེད་རྣམས་
ཐ་དད་ཀྱང་གཅིག་ཏུ་ཚོགས་པའི་མཐུས་མིག་ཤེས་སྐྱེད་པ་ན། རྒྱུ་དེ་དག་ལ་
འབྲས་བུ་གཅིག་སྐྱེད་པ་མ་ཡིན་པ་ལས་ལོག་པ་ནི་ སོ་ སོ་ལ་ཡོད་ཀྱང་འབྲས་བུ་
གཅིག་སྐྱེད་པའི་སྤྱི་ཞེས་བྱ་བ་རྒྱུའི་ཁྱད་པར་རྣམས་ལས་ཐ་དད་པ་གང་ཡང་མེད་དེ་
གལ་ཏེ་ཡོད་ན་རྒྱུ་རེ་རེ་ལའང་དེ་ཡོད་པས་རེ་རེས་ཀྱང་བསྐྱེད་པར་འགྱུར་རོ། །
དེས་ན་གཟུགས་ཁོ་ན་ལའང་མིག་ཤེས་ཀྱི་རྒྱུ་ཞེས་པའི་སྒྲ་འཇུག་ན་དེ་ཁོ་ན་ལའང་
ཐུན་མོང་གི་འབྲས་བུ་སྐྱེད་པ་དེ་ཡོད་པར་འགྱུར་རོ། ། ཐུན་མོང་གིས་འབྲས་བུ་
སྐྱེད་པ་དེ་ཐུན་མིན་རེ་རེ་ལ་མེད་ཀྱང་ཡོད་པ་སོགས་ཀྱི་སྤྱི་གཞན་ཐུན་མོང་བ་ཡོད་
པས་སྒྲ་གཅིག་འཇུག་སྙམ་ན། དེ་ཡོད་དུ་ཆུག་ཀྱང་མིག་ཤེས་སྐྱེད་པའི་རྒྱུ་ཡིན་
མིན་ལ་ཤེས་འདོད་ཞུགས་ནས་དེའི་རྒྱུ་སྟོན་པའི་སྐབས་འདིའི་བརྗོད་བྱ་དེ་མ་ཡིན་
པས་ཧ་ཅང་ཐལ་ཏེ། དེ་ལྟ་ན་དངོས་པོ་ཐམས་ཅད་ལའང་མིག་ཤེས་ཀྱི་རྒྱུའི་སྒྲ་
འཇུག་པར་འགྱུར་རོ། ། དེས་ན་མིག་ལ་སོགས་པ་རྣམས་མིག་ཤེས་ཀྱི་རྒྱུ་མ་ཡིན་



པ་རྣམ་པར་བཅད་པའི་ཚིག་གིས་ཅིག་ཅར་བསྟན་པ་ཙམ་ཡིན་ནོ། ། དེའང་མིག་
དང་གཟུགས་ལ་སོགས་པ་ཀུན་ཅིག་ཅར་བསྟན་པའི་ཕྱིར་སྒྲ་དེས་མཚོན་པར་བྱས་
པ་སྟེ། དཔེར་ན་ཐ་སྙད་ཟོར་ཡང་བའི་ཕྱིར་ཨ་ནས་གླའི་བར་འདི་དག་ནི་ཡི་གེའི་
ཕྱི་མོའོ་ཞེས་བརྗོད་ན་དོན་གོ་ཡང་ཨ་ནས་གླའི་བར་ཞེས་པའི་སྤྱི་ཡི་གེ་རེ་རེ་ལ་ཇི་
ལྟར་ཡོད་དེ་མེད་ཀྱང་བརྗོད་འདོད་ཀྱིས་དེ་ལྟར་བརྗོད་པ་ལས་དོན་གོ་བ་བཞིན་
ནོ། །དེས་ན་ཐ་སྙད་གདགས་པ་འདི་དག་ནི་རྒྱུ་དུ་མས་འབྲས་བུ་གཅིག་བྱེད་པའི་
ཆ་ནས་འབྲས་བུ་དེ་སྒྲུབ་པའི་མིང་གིས་རྒྱུ་དུ་མ་གོ་བ་ཡོད་ལ་དེའང་ཚོགས་པ་དང་
རྒྱུན་དང་གནས་སྐབས་སམ་ངོ་བོ་ཐ་དད་པ་གསུམ་གྱི་འབྲས་བུ་ལས་བཏགས་པ་
ཡིན་ནོ། ། དེ་ལ་ཚོགས་པ་ཐ་དད་པ་འབྲས་བུ་གཅིག་བྱེད་པ་ལ་འབྲས་བུ་དེ་བྱེད་
པའི་ཆ་ནས་མིང་གཅིག་བཏགས་པ་རྡུལ་རྫས་བརྒྱད་འདུས་ཀྱི་གོང་བུ་ལ་བུམ་པ་
ཞེས་བཏགས་པ་ལྟ་བུ་དེ་རྡུལ་བརྒྱད་པོ་ཀུན་ཀྱིས་ཀྱང་ཆུ་སྐྱོར་བའི་འབྲས་བུ་གཅིག་
བྱེད་པའི་ཆ་ནས་དེ་ལྟར་བཏགས་པའི་ཕྱིར། འབྲས་བུ་དེ་དང་ལྡན་པའི་བྱེ་བྲག་
ཐམས་ཅད་ལའང་སྒྲ་དེ་འཇུག་པ་ཡིན་ནོ། ། དེ་བཞིན་དུ་འབྲུ་ལ་སོགས་ཇི་སྙེད་
པའང་ཡིན་ནོ། ། གལ་ཏེ་བུམ་པའི་མིང་དེ་ཆུ་སྐྱོར་བའི་འབྲས་བུ་བྱེད་པ་ལས་
བཏགས་པ་མིན་པར་རྡུལ་བརྒྱད་འདུས་ཀྱི་གོང་བུ་ཙམ་ལ་བཏགས་པ་ཡིན་ན་མིང་
དེ་ཀ་བ་སོགས་ལའང་འཇུག་པར་འགྱུར་རོ། ། བུམ་པའི་གཟུགས་ཞེས་བརྗོད་ན་
ཆུ་སྐྱོར་བ་དེས་ཁྱད་པར་དུ་བྱས་པའི་གཟུགས་ཁོ་ན་འཛིན་གྱི་ཀ་བ་ལ་སོགས་པའི་
གཟུགས་ནི་མ་ཡིན་ཏེ་ཆུ་མི་སྐྱོར་བའི་ཕྱིར་རོ། །རྒྱུ་དུ་མ་ལ་འབྲས་བུ་གཅིག་བྱེད་
པའི་སྒོ་ནས་མིང་གཅིག་ཏུ་བྱས་པ་ནི་འབྲུ་ཡི་རྒྱུ་ཞེས་པ་ལྟ་བུ་སྟེ། དེ་ཡི་རྒྱུར་གྱུར་
པ་ས་བོན་དང་སྡོང་བུ་སྙེ་མ་ལ་སོགས་པ་དུ་མ་ཡོད་ཀྱང་འབྲས་བུ་དེའི་དངོས་སམ་
བརྒྱུད་པའི་རྒྱུར་གྱུར་པ་ཀུན་ལ་མིང་དེ་འཇུག་གོ ། གནས་སྐབས་ཐ་དད་ལ་
འབྲས་བུ་གཅིག་གི་སྒོ་ནས་མིང་བཏགས་པ་བསྟན་ཡོད་དང༌། ཐོགས་བཅས་ལ་
སོགས་པ་ལྟ་བུ་སྟེ། རང་འཛིན་དབང་ཤེས་ལ་བསྟན་དུ་ཡོད་པའམ་སྣང་བའི་
འབྲས་བུ་བྱེད་པ་ཡིན་པའི་ཆ་ནས་སྔོ་སེར་དང་གྲུ་བཞི་ཟླ་གམ་སོགས་ཐ་དད་དུ་མ་
38
*
=
=
ནག
ས



ལ་དེའི་མིང་འཇུག་ཅིང༌། མིག་ཤེས་ཀྱི་རྒྱུ་ལ་སོགས་པ་དང་མིག་གིས་གཟུང་བྱ་ལ་
སོགས་པ་ཇི་སྙེད་པའང་དེ་བཞིན་དུ་ཤེས་པར་བྱའོ། །ཡང་འབྲས་བུ་དུ་མའོང་རྒྱུ་
གཅིག་མ་ཡིན་པ་ལས་ལོག་པའི་ཆ་ནས་འདྲ་བས་ན། རྒྱུ་གཅིག་སྒྲུབ་པའི་མིང་
གིས་ཅིག་ཅར་བསྟན་པ་འཕྲོག་མའི་བུ་ཞེས་པ་བཞིན་ཏེ་བུ་ལྔ་བརྒྱ་པོ་མིང་གཅིག་
གིས་གོ་བ་དང་དེ་བཞིན་དུ་བ་ཁྲ་མོའི་བུ་ཞེས་པ་ལ་སོགས་པ་དང་སྐྱེས་བུས་བྱས་
པའི་འབྲས་བུ་མི་འདྲ་བ་ཐམས་ཅད་ལ་བརྩལ་མ་ཐག་བྱུང་ཞེས་དང་། ས་བོན་
ལས་སྐྱེས་པ་ལ་སོགས་པ་དེའི་རིགས་འདྲ་ཀུན་ཀྱང་རྒྱུ་ལས་འབྲས་བུ་མཚོན་པར་
བྱས་པའོ། ། ཡང་རྒྱུ་དགག་པའི་སྒོ་ནས་རྒྱུ་དེ་དང་མི་ལྡན་པ་གཞན་མཚོན་པར་
བྱས་ན། རྩོལ་བྱུང་མིན་པ་ཞེས་པས་སྐྱེས་བུའི་རྩོལ་བའི་རྒྱུ་མེད་པ་གློག་སོགས་
གཞན་ཀུན་བརྗོད་ཅིང༌། དེ་བཞིན་དུ་ཆུ་ལས་མ་སྐྱེས་པ། བདག་པོ་མེད་པ།
མགོན་མེད་པ། མི་སྟོན་པ་རྣམས་ཀྱང་ཕན་འདོགས་པའི་རྒྱུ་དེ་དག་མེད་པ་ཅན་
མཚོན་པ་ཡིན་ལ། མ་སྐྱེས་པ་དང་སྟོང་པ་ཉིད་ཀྱང་ རྒྱུ་དགག་པར་གསུངས་
སོ། །རང་བྱུང་ཞེས་པའང་དངོས་སུ་དགག་ཚིག་མེད་ཀྱང་རྒྱུ་དགག་པའི་སྒོ་ནས་
བསྟན་པའོ། །འབྲས་བུ་དགག་པའི་སྒོ་ནས་འབྲས་བུ་དེ་མེད་པ་ཅན་མཚོན་པ་ནི།
མིག་གིས་གཟུང་བྱ་མིན་པ་ཞེས་པས་སྒྲ་སོགས་ཀྱི་འབྲས་བུ་མིག་ཤེས་མི་སྐྱེད་པས་ན་
འབྲས་བུ་དེ་བཀག་པའི་ཆ་ནས་གཟུགས་མ་ཡིན་པའི་ཆོས་གཞན་མཚོན་པའོ། །
དེ་བཞིན་དུ་མིག་ཤེས་ཀྱི་རྒྱུ་མིན་པ་སོགས་གོང་གི་འབྲས་བུ་སྒྲུབ་པ་ལ་དགག་ཚིག་
སྦྱར་བ་ཀུན་དང༌། མི་རྟག་པ་ཞེས་པའང་རྟག་པ་དགག་པའི་མིང་སྟེ་དེའང་རྟག་
པར་སྒྲོ་འདོགས་པ་རྣམས་ཀྱིས་རྟག་པ་རྒྱུས་མ་བསྐྱེད་ཀྱང་རྟག་པས་དོན་བྱེད་པར་
ཁས་བླངས་པས་ན་རྟག་པ་ཞེས་པ་འབྲས་བུའམ་དགོས་པའི་ཆ་ནས་བཏགས་པའི་
མིང་དུ་སོང་ལ། དེས་ན་དེ་འདྲའི་སྒྲོ་འདོགས་བཅད་པའི་མིང་དེའང་འབྲས་བུ་
དགག་པར་རང་འགྲེལ་ལས་གསུངས་སོ། ། དེ་བཞིན་དུ་བདག་མེད་པའང་ཡིན་
ལ། ཤཱཀྱ་བློའི་འགྲེལ་བར་སྡུག་བསྔལ་ཡང་བདེ་བའི་འབྲས་བུའི་ལྡོག་ཕྱོགས་སུ་
གྱུར་པས་འབྲས་བུ་དགག་པའོ་ཞེས་གསུངས་པ་ནི་མི་བདེ་བ་ཞེས་པར་བསྒྱུར་ན་



ལེགས་ཏེ་སྡུག་བསྔལ་ནི་འབྲས་བུ་སྒྲུབ་པའི་མིང་ཡིན་པས་སོ། །དེས་ན་མི་གཙང་
བ་ལ་སོགས་པ་གོང་གི་རྒྱུ་འབྲས་སྒྲུབ་པའི་མིང་ལས་དཔག་སྟེ་དེ་ལ་དགག་ཚིག་སྦྱར་
བས་དེ་དག་དགག་པའི་མིང་དུ་འགྱུར་རོ། །དེ་ལྟར་རྒྱུ་འབྲས་སྒྲུབ་པ་དང་དགག་
པའི་སྒོ་ནས་སྒྲ་ཡི་འཇུག་པ་ཡན་ལག་བཞི་ལྡན་ཞེས་བྱ་བར་འགྱུར་རོ། །གཉིས་པ་
སྤྱི་གཅིག་པུ་སྒྲ་ཡུལ་དུ་མི་དགོས་པར་བསྟན་པ་ལ། སྤྱི་དངོས་སྒྲ་ཡི་བརྗོད་བྱ་ཡིན་
པ་དགག ། དེ་ལྟར་བཀག་ལ་རྩོད་པ་སྤང་བ་གཉིས། ། དང་པོ་ལ་ནི་མདོར་
བསྟན་རྒྱས་བཤད་གཉིས། ། དང་པོ། གལ་ཏེ་གཅིག་གནས་པ་ཡི་ཕྱིར། །
སོགས། གཉིས་པ་ལ། རྟེན་པ་བཀག་དང་གསལ་བ་བཀག་པ་གཉིས། །དང་
པོ། རྟག་ལ་ཕན་འདོགས་མེད་པའི་ཕྱིར། །སོགས། གཉིས་པ་གསལ་བྱེད་ཀྱི་
རྟེན་དུ་འདོད་པ་དགག་པ་ལ། རྟག་ལ་གསལ་བྱེད་ནམ་ཡང་མི་འཐད་དང༌། །
གསལ་བྱ་རིགས་སུ་འདོད་ན་ཧ་ཅང་ཐལ། ། སྔོན་མེད་གསལ་བར་རིགས་ཀྱིས་མ་
ཁྱབ་པའོ། ། དང་པོ། བདག་ལ་རྣམ་ཤེས་སྐྱེད་རུང་བའི། ། སོགས་ཏེ། དེ་
ལྟར་ཆོས་ཐ་དད་ལ་འབྲེལ་བ་ཡོད་ཕན་ཆད་སྔ་ན་མེད་པའི་ཁྱད་པར་གཞན་སྐྱེད་པ་
ཞིག་གིས་ཁྱད་པར་དུ་བྱ་དགོས་ཀྱི། གང་ཡང་རག་མ་ལས་པ་ལ་འབྲེལ་བ་ཡོད་
པར་མི་འགྱུར་ཞིང་། རག་ལས་པ་ནི་ཅིག་ཤོས་ཀྱིས་ཅིག་ཤོས་ལ་ཁྱད་པར་གཞན་
སྐྱེད་པ་དེའི་ཆ་ནས་དེ་བྱུང་གི་འབྲེལ་བའི་རྩ་བ་ཅན་ཡིན་ཏེ། དངོས་པོའི་རྫས་
རྒྱུན་མི་རྟག་པས་ན་སྐད་ཅིག་གཞན་དང་གཞན་གྱི་ཁྱད་པར་སྐྱེད་པའི་ལྷན་ཅིག་
བྱེད་རྐྱེན་དུ་ཅིག་ཤོས་འགྲོ་བ་ཡིན་ནོ། ། དེས་ན་ཆོས་ཐ་དད་པ་གནས་སྐབས་སུ་
ཕན་ཚུན་ལྡན་པའི་འབྲེལ་བ་དང་། ཚོགས་པ་གཅིག་ ཏུ་འཕྲོད་པ་འདུ་བའི་
འབྲེལ་བ་སོགས་ཕྱི་རོལ་བས་བྱས་པའི་རྣམ་གཞག་རྣམས་ནི་སྐད་ཅིག་གིས་ཁྱད་
པར་གཞན་དང་གཞན་སྐྱེ་བ་ལ་རྨོངས་ནས་དེ་བྱུང་གི་འབྲེལ་བའི་རྩ་བ་ཅན་དུ་མ་
གོ་ནས་ལུགས་གཏིང་མི་ཚུགས་པ་འགལ་འདུའི་རྒྱུར་སོང་བ་ཡིན་ནོ། ། གཉིས་པ་
ནི། རིགས་རྣམས་ཀྱི་ནི་གསལ་བྱེད་ཀྱང་། ། སོགས། གསུམ་པ་ལ། སྔོན་
མེད་གསལ་བར་རིགས་མེད་སྤྱིར་བསྟན་པ། ། རིགས་ལ་འདོད་ཚུལ་གཉིས་པོ་བྱེ་
40



བྲག་ དགག ། དང་པོ། གང་ དག་ རིགས་ནི་ གསལ་ བ་ ལས། ། སོགས།
གཉིས་པ་ལ། རང་གི་རྟེན་ལས་གཞན་དུ་མ་ཁྱབ་དགག ། རང་རྟེན་ཡོད་མེད་
ཀུན་ཏུ་ཁྱབ་པ་དགག ། དང་པོ། མི་འགྲོ་དེ་ན་ཡོད་པའང་མིན། སོགས།
གཉིས་པ་ནི། གལ་ཏེ་ཀུན་ན་རིགས་ཡོད་ན། ། སོགས་ཏེ། དེས་ན་གང་དུ་བ་
ལང་སོགས་སྣང་བ་ན་དེ་ཙམ་སྣང་བར་ཟད་ཀྱི་དེ་ལས་གཞན་པའི་གསལ་བྱ་སྤྱི་མ་
དམིགས་ལ། བ་ལང་རང་ཉིད་སྣང་བ་ཙམ་ནི་དེ་ཁོ་ན་སྣང་བར་ཟད་ཀྱི་དེ་ལ་
གསལ་བྱེད་ཅེས་རྒྱུ་མཚན་གང་གིས་འཇོག་སྟེ། དེས་གསལ་བྱ་གཞན་གང་ཡང་
མ་མཐོང་བའི་ཕྱིར། སྟོང་པའི་ཕྱོགས་སུ་མར་མེ་དམིགས་ན་མར་མེ་འབའ་ཞིག་
དམིགས་པར་ཟད་ཀྱི། དེས་སྔར་མ་མཐོང་བ་གང་ཡང་མཐོང་བར་མ་བྱས་ན་དེ་
སུའི་གསལ་བྱེད་དུ་འགྱུར། དེ་བཞིན་དུ་བ་ལང་གསལ་བ་འདིས་གཞན་པའི་
མཐོང་བ་གང་ཡང་མ་བསྐྱེད་བཞིན་དུ་སྤྱིའི་གསལ་བྱེད་དུ་རིགས་ན། རྟ་མཐོང་
བའང་བ་ལང་གི་གསལ་བྱེད་དུ་འགྱུར་རོ། །གཉིས་པ་སྤྱི་བཀག་པའི་རྩོད་སྤང་ལ།
སྤྱི་དངོས་མེད་ཀྱང་སྒྲ་གཅིག་འཇུག་པར་འཐད། ། སྤྱི་གཅིག་མེད་ཀྱང་འབྲོས་
གཅིག་བྱེད་པར་འཐད། ། དང་པོ་ལ། སྤྱི་མེད་ཀྱང་ནི་སྒྲ་གཅིག་འཇུག་པའི་
ཚུལ། །དེ་ལས་མཐའ་གཞན་དོགས་པ་བཅད་པ་དང༌། །རིགས་མེད་གཞན་ལ་
དེ་མི་འཇུག་ཚུལ་ལོ། ། དང་པོ། ཐ་དད་མེད་དོན་མེད་པར་ཡང་། ། སོགས།
གཉིས་པ་ནི། ཐ་དད་ཕྱིར་ན་ལུས་རྒྱུ་མིན། ། སོགས། གསུམ་པ་རིགས་མེད་
གཞན་ལ་གཞན་གྱི་སྒྲ་མི་འཇུག་པའི་ཚུལ་ནི། ཐ་དད་མཚུངས་པ་ཡིན་ན་་་་་
རིགས། །སོགས་ཏེ། རིགས་དེ་ཉིད་སྤྱི་ཡིན་ནོ་སྙམ་ན། ཁྱོད་ཀྱི་འདོད་པ་
ལྟར་རིགས་དངོས་པོ་བ་གང་ཡང་མེད་དེ། གཞན་སེལ་ བར་ མཚུངས་པ་ལ་་་
རིགས་སུ་བཏགས་པ་ཡིན་ནོ། ། དེས་ན་སྒྲ་འཇུག་པ་དང་མི་འཇུག་པ་རྒྱུ་མཚན་
མེད་པ་མ་ཡིན་ལ། སྤྱི་དངོས་པོ་བའི་རྒྱུ་མཚན་ཅན་ཡང་མ་ཡིན་ཏེ་མཐུན་པར་
སྣང་བའི་བག་ཆགས་སད་པ་ལས་རིགས་མི་མཐུན་བསལ་བའི་ས་བོན་ཅན་རྟོག་པ་
གཅིག་ཏུ་སྒྲོ་བཏགས་པ་ཙམ་ཡིན་ནོ། ། གཉིས་པ་སྤྱི་གཅིག་མེད་ཀྱང་འབྲས་བུ་



གཅིག་བྱེད་པར་འཐད་པ་ལ། གཞན་གྱིས་བརྗོད་པའི་རྩོད་པ་ཉེ་བར་་་་་་་་་
བཀོད། །དེ་ལ་ཡང་དག་ལན་གྱི་རྣམ་གྲངས་བསྟན། ། དང་པོ། གལ་ཏེ་ལྡོག་
པ་སྤངས་པ་ཡི། ། སོགས། གཉིས་པ་དེ་ལ་ལན་བསྟན་པ་ལ། ཐུན་མོང་
དངོས་གཅིག་འབྲས་བུའི་རྒྱུར་མི་འཐད། །ཐ་དད་གསལ་བ་འབྲས་བུའི་རྒྱུ་རུ་
སྒྲུབ། ། དང་པོ། གལ་ཏེ་བདག་ཉིད་གཅིག་པ་ཡི། །སོགས། གཉིས་པ་ཐ་
དད་གསལ་བ་འབྲས་བུའི་རྒྱུ་རུ་སྒྲུབ་པ་ལ། སྤྱི་མེད་ན་ཡང་རྒྱུ་དང་རྒྱུ་མིན་་
འཐད། །ཐ་དད་ན་ཡང་དུ་མས་གཅིག་སྐྱེད་རུང༌། །ཐ་དད་ན་ཡང་གཅིག་གིས་
ཀུན་མིན་པའོ། །དང་པོ། དེས་ན་བདག་ཉིད་ ཐ་དད་ཀྱང༌། །སོགས་ཏེ།
ཤིང་གཅིག་སྐྱེས་པ་ན་དེ་ཤིང་མིན་ལས་ལྡོག་པའང་ཡིན་མོད་ཀྱི་ཤིང་གཅིག་ཞིག་པ་
ན་ཤིང་མིན་ལས་ལྡོག་པར་གྱུར་པ་ཤིང་གི་རྫས་དེ་ཞིག་པས་ཤིང་གཞན་གྱི་ལྡོག་པ་
མེད་པར་ཡང་མི་འགྱུར་ལ། ཤིང་དེའི་ལྡོག་པ་རང་རྐྱ་བ་ཤུལ་དུ་ལྷག་པའང་མེད་
དེ་ལྡོག་པ་རང་ལ་ངོ་བོ་མེད་པས་ན་རང་གི་ངོ་བོས་སྐྱེ་བ་དང་འགག་པ་མེད་པའི་
ཕྱིར་རོ། །སྤྱིར་སེལ་བ་ལ་གཉིས་ཏེ་མེད་དགག་དང་མ་ཡིན་པར་དགག་པའོ། །
དང་པོ་ནི། དགག་བྱ་གང་ཡིན་པ་རྣམ་པར་བཅད་ནས་གཞན་མི་འཕེན་པ་སྟེ་
བདག་མེད་ཅེས་པ་ལྟ་བུའོ། གཉིས་པ་ནི། དགག་བྱ་དེ་མེད་པའི་དགག་གཞི་
འཕེན་པ་སྟེ་བུམ་པ་བདག་མ་ཡིན་ཞེས་པ་ལྟ་བུའོ། །དེ་གཉིས་ཀྱང་དགག་བྱ་མེད་
པར་བཀག་ པ་ལ་ཁྱད་མེད་ཀྱང་དགག་གཞི་བཟུང་མ་བཟུང་གི་ ཁྱད་པར་ཙམ་
མོ། །དེ་འདྲའི་གཞན་སེལ་བ་དོན་གྱི་སྟེང་ན་ཡོད་ཚུལ་ནི་ཤིང་ལ་ཤིང་མ་ཡིན་པ་
གཞན་མེད་པའི་ཕྱིར་ཡལ་འདབ་དང་ལྡན་པ་དེ་ཤིང་ལས་གཞན་མིན་པའི་ངོ་བོར་
གནས་པ་གང་ཕྱིར་དངོས་ཀུན་སོགས་ཀྱི་སྐབས་ནས་བསྟན་པ་བཞིན་ནོ། །དེ་ནི་
སྒྲ་རྟོག་གི་རྟེན་ཡིན་གྱི་དངོས་སུ་སྒྲས་དངོས་པོའི་གཞན་སེལ་ཇི་ལྟ་བ་བཞིན་བརྗོད་
མི་ནུས་པ་ནི་དེ་དེ་བཞིན་དུ་རྗོད་བྱེད་པའི་སོགས་ཀྱི་སྐབས་ནས་བསྟན་ཏོ། །བློའི་
གཞན་སེལ་ནི་འདིས་གཞན་སེལ་བར་བྱེད་པ་སྟེ་ཤིང་ལ་སོགས་པར་རྣམ་པར་རྟོག་
པའི་བློ་ལ་སྣང་བའི་ཡུལ་དེ་སྣང་ཡུལ་དེ་ནི་དེ་མིན་བསལ་བའི་ཚུལ་ཅན་དུ་སྣང་
42



བས་ན་དེར་སྣང་བ་ཙམ་གྱིས་གཞན་སེལ་བར་བྱེད་པ་སྟེ་དེ་ནི་བསྟན་བཅོས་མཛད་
པོས་སྒྲས་དངོས་ཀྱི་བརྗོད་བྱར་བཞེད་པ་ནི། ཤེས་ལ་ཡོད་པའི་དོན་དེ་་་་་་
རྣམས། །ཞེས་སོགས་ཀྱིས་གསལ་བར་བསྟན་ཏོ། །གཉིས་པ་ཐ་དད་ཡིན་ཡང་
དུ་མས་གཅིག་སྐྱེད་རུང་བ་ནི། །དེ་ཡི་སྐྱེད་བྱེད་ངོ་བོ་གང་། །སོགས། གསུམ་
པ་རྒྱུ་ཐ་དད་ནའང་གཅིག་གིས་ཀུན་སྐྱེད་པ་མིན་པ་ནི། ཇི་ལྟར་ཐ་དད་མེད་ཁྱད་
མེད། །སོགས། ད་ནི་གསུམ་པ་སྤྱི་ལྡན་གསལ་བ་སྒྲ་ཡུལ་དུ་མི་དགོས་པར་
བསྟན་པ་ལ། གཅིག་ཐ་དད་བརྟག་སྤྱི་ལྡན་འགོག་པ་དང་། །རིགས་པ་དེས་ནི་
ལུགས་གཞན་ཡང་ཁེགས་པའོ། །དང་པོ། དེ་ལྡན་དངོས་པོ་ཤིན་ཏུ་ནི། །
སོགས། གཉིས་པ་རིགས་པ་དེས་ལོག་པར་རྟོག་པ་གཞན་ཡང་ཁེགས་པའི་ཚུལ་
བསྟན་པ་ནི། དེ་ཉིད་ཀྱིས་ནི་འཛེམ་མེད་པ། ། སོགས། གཉིས་པ་དངོས་
མེད་སྒྲ་རྟོག་སེལ་བར་བསྟན་པ་ནི། དངོས་མེད་ངོ་བོ་མེད་པའི་ཕྱིར། ། སོགས་
ཏེ། དེས་ན་སྒྲས་འཕངས་པའམ་དགག་བྱ་བཅད་པ་ལས་དེར་རྟོག་པ་ཙམ་དུ་
ཟད་དེ་ཡུལ་དང་དུས་གང་ན་ཆོས་གང་ཞིག་མེད་ཅེས་དགག་གཞི་གང་དུ་དགག་བྱ་
བཅད་པའི་སྟོབས་ཙམ་ལས་འགྲུབ་ཀྱི་དངོས་མེད་ཅེས་རང་ཚུགས་ཐུབ་པ་གང་
ཡང་མེད་དོ། ། གསུམ་པ་རང་བཞིན་རྟགས་ཀྱི་དབྱེ་བ་ལ། དངོས་དང་དེ་ལ་
རྩོད་པ་སྤང་བ་གཉིས། །དང་པོ། རང་བཞིན་ཁྱད་པར་བྱེ་བྲག་ལ། །སོགས་
ཏེ། རང་བཞིན་གྱི་རྟགས་དེའང་འགོད་ཚུལ་དབྱེ་བ་གཉིས་ཀྱི་སྔ་མ་ལ་ལྟོས་པ་བ་
ཞེས་བྱ་སྟེ། བྱས་པའི་ཕྱིར་ཞེས་བརྗོད་པས་རྒྱུ་རྐྱེན་དུ་གྱུར་པའི་དོན་གཞན་ལ་
ལྟོས་པར་སྟོན་པ་ཡིན་པས་ན་དེ་བཞིན་དུ་རྩོལ་བ་ལས་བྱུང་བའི་ཕྱིར་ཞེས་པ་ལ་
སོགས་པའང་ཡིན་ནོ། ། སྐྱེ་བ་དང་ལྡན་པ་ཞེས་བརྗོད་ནའང་སྐྱེ་བ་དེ་ཆོས་ཅན་
རང་གི་ངོ་བོ་ཡིན་ཕྱིར་བྱེད་ཆོས་ཐ་མི་དད་ཡིན་ཡང་རྒྱུ་ལ་ལྟོས་པར་དངོས་སུ་ཚིག་
གི་ནུས་པས་འཕངས་པ་ཡིན་ནོ། ། གལ་ཏེ་ཡོད་པའམ་དངོས་པོ་ལྟ་བུ་རྟགས་སུ་
བཀོད་པ་དེ་ལ་འབའ་ཞིག་པའམ་དག་པ་བ་ཞེས་བྱ་སྟེ། གཞན་རྒྱུ་ལ་སོགས་པ་བློ་
ཡུལ་དུ་འཕེན་མི་དགོས་པར་རྟགས་ཀྱི་ངོ་བོ་དེས་སྒྲུབ་ནུས་པ་ན་རང་གི་ངོ་བོ་ཙམ་
43



མམ་འབའ་ཞིག་པ་ཞེས་བྱ་ལ། གཞན་བློ་ཡུལ་དུ་མ་འཕངས་ཀྱང་ཚ་བ་ཉིད་ཀྱིས་
མེ་བཞིན་དེས་འགྲུབ་ནུས་པས་ན་གཞན་ལ་ལྟོས་མ་དགོས་པའམ་རང་གི་ངོ་བོ་ཙམ་
རྟགས་སུ་སོང་བས་གཞན་གྱིས་དག་པར་བྱེད་མ་དགོས་པས་ན་དག་པ་བ་ཞེས་
བྱའོ། །གཉིས་པ་ལ། ཡོད་པ་རྟགས་བཀོད་གཙོ་ཡོད་མཚུངས་པར་རྩོད། །
དེ་ལ་མི་མཚུངས་ལན་གྱི་ཁྱད་པར་བསྟན། །དང་པོ། གལ་ཏེ་གཏན་ཚིགས་
ཡོད་རང་བཞིན། །སོགས། གཉིས་པ་ལན་ལ། བསྒྲུབ་བྱར་ཡོད་ཙམ་བཀོད་
པས་དེར་མི་ཕན། །འདི་ལ་ཡོད་པ་ཙམ་བཀོད་རྟགས་སུ་འགྲོ། །དེས་ན་འདི་
དང་གཙོ་ཡོད་མི་མཚུངས་ལ། །འདི་རྟགས་ཡང་དག་ཡིན་ཚུལ་དཔེར་བརྗོད་
བཅས། །དང་པོ། ཡོད་པའི་ཁྱད་པར་ཙམ་དུ་ནི། །སོགས་ཏེ། སྤྱི་དང་
གཙོ་བོའི་འཁྲུལ་གཞི་ནི་ཆོས་ཐམས་ཅད་ལ་ཡོད་པ་ཙམ་རྗེས་སུ་འགྲོ་བ་དེ་ཡིན་ལ།
དེ་བྱེ་བྲག་རྣམས་ལས་ཐ་དད་དུ་མེད་ཀྱང་དེ་ཉིད་ལ་གཅིག་ཏུ་ཞེན་པའི་དབང་གིས་
སྤྱི་མཚན་ལ་རང་མཚན་དུ་སྒྲོ་བཏགས་ནས་མངོན་རྗེས་ཀྱི་ཚད་མའི་ཡུལ་མ་ཕྱེད་
པར་གཙོ་བོའི་རང་མཚན་ཡོད་པར་རློམ་པ་ཡིན་ནོ། །མདོར་ན་སྤྱིར་བཏང་ཡོད་
པ་བསྒྲུབ་བྱར་མི་རུང་བ་མིན་ཡང་ཆོས་ཅན་གཞི་མ་གྲུབ་པ་ཡོད་པར་བསྒྲུབ་མི་རུང་
ཞེས་སོ། ། ཡང་ན་གཙོ་བོ་སོགས་ཀྱི་སྒྲ་དོན་ཡོད་པ་ཙམ་གྱི་ཡོད་པ་བསྒྲུབ་ན་མི་
དགག་ལ། ཁྱད་པར་རང་མཚན་ཡོད་པར་བསྒྲུབ་ན་རྗེས་འགྲོ་མེད་ཅེས་སུ་ཡང་
འགྲེལ་བ་གཞན་འགའ་ནས་བཤད་དོ། ། དེ་ལ་ཡོད་པ་མི་རྟག་པའི་སྒྲུབ་བྱེད་དུ་
བཀོད་པ་འདི་རྒྱ་སྐད་དུ་བྷ་བ་ཞེས་པ་དངོས་པོ་དང་ཡོད་པ་དང་རྫས་ལ་སོགས་
པའི་སྐད་དོད་ཐུན་མོང་བ་ཡིན་པས་ཡོད་པར་བསྒྱུར་བ་འགྱུར་ནོར་ཏེ་དངོས་པོར་
བསྒྱུར་དགོས་ཀྱི་གཞན་དུ་ཡོད་པ་དེ་མི་རྟག་པ་དང་འབྲེལ་བ་ཆོས་ཅན། མི་རྟག་
པར་ཐལ། ཡོད་པའི་ཕྱིར། རྟགས་མ་གྲུབ་ན་རྟགས་ཆོས་ཀྱི་འབྲེལ་བ་མེད་
པར་ཁས་བླངས་པར་འགྱུར་ལ་དེ་བཞིན་དུ་བདག་མེད་དང་ནམ་མཁའ་ལ་སོགས་
པ་དང་ ལྡོག་པའི་རྣམ་པ་ཐ་སྙད་དུ་མེད་པར་ཁས་བླངས་མི་ནུས་པ་ཇི་སྙེད་པ་
འཕངས་ནས་ཡོད་པ་ལ་མི་རྟག་པས་མ་ཁྱབ་པར་བོད་ཕྱི་རབས་ཀྱི་མཁས་པ་དག་
44
.
ཙན་ག
ཡ
u+-++--ས་ཀr
-iཁན་ན
，7，
，，



4
བཞེད་ལ། བོད་སྔ་རབས་ཀྱི་མཁས་པ་ཕལ་ཆེ་བས་ནི་གཞུང་སྒྲ་ཇི་བཞིན་དུ་ཞལ་
བཞེས་མཛད་དོ། ། དེ་ལྟར་སོ་སོའི་བཞེད་པ་ལའང་ཡོད་པ་ཞེས་པ་འཛིན་ཚུལ་
གྱིས་དབང་གིས་རྩོད་པར་ཟད་ཀྱི་དོན་དུ་སུའི་ལྟར་ཡང་བརྗོད་ཚུལ་ཙམ་ལ་མི་རུང་
བ་མེད་མོད། འོན་ཀྱང་འགྱུར་ཉེས་པ་ནི་མ་ཡིན་ཏེ་སྤྱིར་བཏང་ཡོད་པ་ཞེས་པ་
དངོས་པོ་དང་མེད་པ་ཞེས་པ་དངོས་མེད་ལ་ཡོངས་སུ་གྲགས་པ་བཞིན་བསྟན་
བཅོས་མཛད་པོས་ཀྱང་དེ་བཞིན་དུ་བརྡ་སྦྱར་ལ་ཕྱོགས་འདིར་བུམ་པ་ཡོད་མེད་
ཅེས་པ་ལའང་དངོས་པོ་སོགས་ཀྱི་ཁྱད་པར་སྦྱར་མི་དགོས་པར་རང་མཚན་ཡོད་
མེད་ལ་གོ་བ་དང་འདྲ་སྟེ། བརྡ་དང་ཐ་སྙད་ཀྱིས་བཞག་པའི་ཡོད་པ་ཙམ་ནི་
སྐབས་འདིའི་ཡོད་པའི་དོན་དུ་གཟུང་བར་བྱ་བ་མ་ཡིན་ནོ། ། དེ་ལྟར་མི་གོ་ན་
གཞུང་གང་འཆད་ཀྱང་དོན་གཏན་ལ་འབེབས་མི་ནུས་ཏེ། གང་ཞིག་ཡོད་ན་
གང་སྐྱེ་བའམ། ། ཞེས་སོགས་ཀྱི་སྐབས་སུའང་བརྡ་ཐ་སྙད་ཀྱིས་ཡོད་པ་གང་ཞིག་
ཡོད་ན་གང་ཞིག་སྐྱེ་བར་འགྱུར་བ་ཡིན་ནམ་ཞེས་སོགས་སུ་གོ་བར་འགྱུར་བ་སོགས་
ཧ་ཅང་ཐལ་ཞིང་། རྒྱ་སྐད་ལ་ཐུན་མོང་གི་སྐད་དོད་ཡོད་ན་བོད་སྐད་ལ་དངོས་
པོར་བསྒྱུར་བས་ཅི་ཕན་ཏེ་བསྟན་བཅོས་མཛད་པ་པོས་ཁྱབ་མེད་ཀྱི་རྟགས་བཀོད་
པར་ནི་དོན་གྱིས་ཁས་བླངས་སོ། ། རྒྱ་སྐད་ལ་སྐད་དོད་ཐུན་མོང་བ་ཡིན་པས་
དངོས་པོར་ཡོད་པ་ལ་གོ་རུང་ན་བོད་སྐད་ལའང་མི་རུང་བ་སུ་ཞིག་གིས་བཀས་
བཅད་པ་ཡིན། དེས་ན་ཚིག་རྣམས་ནི་དོན་གྱིས་རྣམ་པར་བཅད་པ་ལས་དོན་གོ་
བ་ཡིན་གྱི་ཚིག་གི་བརྗོད་ཚུལ་འབའ་ཞིག་གཙོ་བོ་མ་ཡིན་ཏེ། གང་དག་གི་ཚིག་
དངོས་པོའི་དབང་། ། ལྷུར་བརྗོད་བརྗོད་འདོད་མི་རྟེན་པ། ། སོགས་ཀྱིས་
བཤད་པ་བཞིན་ནོ། ། གཞན་དུ་ན། ལ་ལ་མེ་ཡོད་དེ། དུ་བ་ཡོད་པའི་ཕྱིར།
ཞེས་པ་ལའང་དུ་བའི་རང་མཚན་ཡོད་པ་ཞེས་མ་སྦྱར་ན་བརྡ་ཐ་སྙད་ཀྱི་རྣམ་གཞག་
ལ་དུ་བ་ཡོད་པ་ཙམ་ལའང་གོ་ནས་དེ་ཡོད་པས་ལ་ལ་མེད་ཡོད་པར་ཅི་ལ་འགྲུབ་
སྙམ་པའི་དོགས་པ་སྐྱེ་སྲིད་དགོས་ཀྱང་དེ་འདྲའི་དོགས་པ་གཅོད་དགོས་ན་ཧ་ཅང་
ཐལ་ལ། དེ་བཞིན་དུ་བྱས་པ་ལའང་སྐྱེས་བུས་བྱས་པ་དང་དབང་ཕྱུག་གིས་བྱས་
45



པ་སོགས་བཅད་པའི་ཁྱད་པར་སྦྱར་དགོས་པ་དང༌། སྣང་རུང་མ་དམིགས་ཞེས་
བརྗོད་པ་ནའང་དོན་དམ་པར་ཡོད་ན་དོན་དམ་པར་དཔྱོད་པའི་རིགས་ཤེས་ལ་
སྣང་དུ་རུང་བ་ལ་དོན་དམ་དཔྱོད་བྱེད་ཀྱིས་མ་དམིགས་པ་ལ་ཟེར་རམ་སྙམ་དུ་
དོགས་པར་སྲིད་པས། དེ་འདྲའི་ཚིག་གི་ཨ་འཐས་ལ་ཞེན་ན་ཚིག་གཅིག་གིས་སྒྲོ་
འདོགས་ཐམས་ཅད་ཆོད་པའི་སྨྲ་བ་ཞིག་ནམ་ཡང་མི་རྙེད་དེ། གལ་ཏེ་དངོས་པོ་
རྟགས་སུ་བྱས་ནའང་དངོས་མེད་ལའང་དངོས་པོ་ཞེས་པའི་མིང་འཇུག་པའི་སྐབས་
ཡོད་དེ། དངོས་པོ་ཀུན་ སྟོང་པ་ཉིད་ཅེས་དང༌། ཤེས་བྱའི་དངོས་པོ་ཀུན་་
མཁྱེན་ནོ་ཞེས་པ་ལ་སོགས་པའི་སྐབས་སུ་དངོས་པོའི་སྒྲ་དེས་དངོས་དངོས་མེད་ཀྱི་
ཆོས་ཀུན་བཟུང་བ་ཡིན་ལ། གཞན་ཡང༌། དངོས་ཀུན་ཡང་དག་རྫུན་པར་
མཐོང་བ་ཡིས། ། དངོས་རྙེད་ངོ་བོ་གཉིས་ནི་འཛིན་པར་འགྱུར། ། ཞེས་དང་།
དངོས་པོ་ཀུན་ཀྱི་སྟོང་པ་ཉིད། །གཞན་གྱི་དངོས་པོར་རབ་ཏུ་བསྒྲགས། །ཞེས་
པ་ལ་སོགས་པ་འདི་འདྲའི་འཇུག་པ་མཐའ་དག་ཚིག་གཞན་དང་གཞན་དུ་བསྒྱུར་
མི་ནུས་ཤིང་བསྒྱུར་ཀྱང་མི་དགོས་ལ། བརྗོད་འདོད་ཀྱིས་དོན་ཇི་ལྟར་བཟུང་བ་
དེ་བཞིན་དུ་གོ་བྱེད་ཡིན་ཏེ། སྔར། ཕྱི་རོལ་དོན་ལ་མ་ལྟོས་པར། ། ཚིག་གང་
སྨྲ་བོས་ཇི་ལྟ་བར། ། རྗོད་བྱེད་ཉིད་དུ་ངེས་བྱེད་པ། ། དེ་དེ་བཞིན་དུ་རྗོད་བྱེད་
ཡིན། ། ཞེས་གསུངས་པའང་འདིར་མ་བརྗེད་པར་བྱའོ། །དེས་ན་དོན་གྱི་སྟེང་
ན་འགལ་བ་མེད་ཕན་ཆོད་ཚིག་བརྗོད་ཚུལ་ཙམ་ལ་ཤ་ཐང་ཆད་ཆད་དུ་རྩོད་པ་ནི་
བྱིས་པ་ ཤགས་བཀྱེ་བ་དང་འདྲ་བས་དེ་ལྟ་བུ་ལ་ཤིན་ ཏུ་གུས་པར་མི་བྱའོ། །
དེའང་དངོས་པོ་མེད་པ་ལ་རྟག་པར་བཞག་པ་ནི་ཁྱབ་པའི་སྤྱི་ཡོད་པར་སྒྲོ་བཏགས་
པ་ལ་སོགས་པ་བཞིན་དུ་རྟོག་པས་བསླད་ནས་དེ་ལྟར་འཛིན་པ་ཙམ་དུ་མ་བཟུང་
བར་དོན་གྱི་ངོ་བོ་ལ་དཔྱད་ནས་རྟག་པ་ཉིད་དུ་ནན་གྱིས་བསྒྲུབ་ན་སྤྱི་བཀག་པ་ཇི་
སྙེད་པའི་དོན་ལྷོད་པར་བྱས་ནས་དེ་དག་གི་ཕྱོགས་འཛིན་པ་དབུགས་འབྱིན་པར་
བྱས་པ་ཡིན་ནོ། ། འདི་ལྟར་བུམ་པ་སྐད་ཅིག་གཉིས་པའི་སྟེང་གི་ལྡོག་པ་དང་
བདེན་མེད་སོགས་སྐད་ཅིག་དང་པོའི་དུས་ན་མེད། གསུམ་པའི་དུས་ན་མེད་ལ།
46



རང་དུས་ན་ཡོད་ཀྱང་དེ་འདྲ་ནི་རེས་འགའ་བའི་རྟག་པའོ་ཞེས་འདོད་ནའང་།
དེ་འདྲའི་སྔར་མེད་ཕྱིས་མེད་སྐད་ཅིག་གཅིག་གི་ཡུན་དུ་ཡོད་པ་དེ་མི་རྟག་པར་མ་
གྱུར་ན། རང་མཚན་གྱི་སྐད་ཅིག་མའང་དེ་ཡི་ཚུལ་ལས་ལྷག་པར་མི་རྟག་པར་
འཇོག་པའི་རྒྱུ་མེད་པའི་ཕྱིར་དེ་གཉིས་འདྲ་བར་འགྱུར་ཞིང་། ཡང་སྔར་མེད་
གསར་དུ་ཡོད་ཀྱང་བྱུང་བ་མ་ཡིན་ལ། སྐད་ཅིག་གཉིས་པ་ཕན་ཆད་དུ་མི་སྡོད་
ཀྱང་འགག་པ་མིན་ན་ནི། ཅི་ག་དེ་ནི་ངོ་མཚར་ཆེ། ། ཞེས་གསུངས་པ་ལྟར་
འགྱུར་བས་ན། ལེགས་པར་དཔྱད་ན་ལྡོག་ལྡན་མེད་པར་དེའི་ལྡོག་པའང་གཞག་
མི་ཤེས་པས་དེའི་རང་དུས་ལས་སྔ་ཕྱིར་གཞག་མི་ཤེས་ཀྱང་དེ་མི་རྟག་པར་མི་འགྱུར་
བའི་རྒྱུ་མཚན་ནི་ལྡོག་ལྡན་དེ་གཞན་ལས་ལོག་པའི་ཆ་ནས་དེའི་ལྡོག་པ་ཞེས་ཐ་སྙད་
དུ་སྒྲོ་བཏགས་པའི་རྣམ་པར་ཟད་ཀྱི་ལྡོག་པ་རང་གི་ཆ་ནས་དཔྱད་ན་དགག་བྱ་
གཞན་དེ་ལ་མེད་པའི་ཆ་ཙམ་ལས་དེ་སྐྱེ་བ་སོགས་ཆོས་གཞན་གང་ཡང་མེད་པའི་
ཕྱིར་དེ་ལ་མི་རྟག་པར་གཞག་རྒྱུའི་ངོ་བོ་གང་ཡང་མེད་པ་ལ་གནད་མཐར་ཐུག་པ་
ཡིན་ལ། དེ་ལྟ་ན་དེ་ལ་རྟག་པར་གཞག་རྒྱུའི་ངོ་བོ་ཡང་མེད་དེ། ལྡོག་པ་ངོ་བོ་
ཉིད་མེད་ཕྱིར། །གནས་དང་མི་གནས་རྟོག་པ་མིན། ། ཞེས་གསུངས་པ་བཞིན་
ནོ། ། དོན་ལ་མེད་ཀྱང་འགག་རྒྱུ་མེད་པའི་ཕྱིར། རྟག་པའི་ཐ་སྙད་གདགས་ན་
ཅི་འགལ་སྙམ་ན། སྐྱེ་རྒྱུ་མེད་པའི་ཕྱིར་རྟག་མི་རྟག་ཏུ་སྒྲོ་མ་བཏགས་ན་ལེགས་ཀྱི་
འགག་རྒྱུ་མེད་པ་ཙམ་གྱི་ཆ་ནས་དེའི་ངོ་བོར་རྟག་པར་རློམ་ན། དོན་ལ་མེད་ཀྱང་
སྐད་ཅིག་ཙམ་དུ་རྟོག་ངོར་སྣང་རྒྱུ་ཡོད་པའི་ཕྱིར་མི་རྟག་པའི་ཐ་སྙད་གདགས་ཀྱང་
མི་འགལ་བར་འགྱུར་རོ། །རྟོག་ངོར་སྣང་བ་སྒྲོ་བཏགས་པ་ཙམ་དུ་ཟད་དོ་སྙམ་ན།
རྟག་པར་ཡང་སྒྲོ་བཏགས་པར་ཟད་དོ། །དེས་ན་ཡོད་པ་ལ་མི་རྟག་པས་ཁྱབ་པར་
གསུངས་པ་ལ་དོན་གྱི་འགལ་བ་ནི་གང་ཡང་མེད་དོ། །དེའང་ཟླ་གཉིས་སུ་སྣང་བ་
ཡོད་ཀྱི་ཟླ་གཉིས་གྲུབ་པ་མེད་པའི་གནད་ཀྱིས་ཟླ་བ་གཉིས་སུ་སྣང་བ་དེ་ཟླ་བ་མ་
དམིགས་པའི་སྔ་ཕྱིར་མེད་ཀྱང་དེས་ཟླ་བ་གཉིས་པ་ནི་རྟག་མི་རྟག་གང་དུའང་མི་
འགྱུར་ཏེ། མེད་པ་གསལ་སྣང་ཙམ་ཡིན་གྱི་ཟླ་བ་གཉིས་གྲུབ་པ་མེད་པས་སོ། །
47



དེ་བཞིན་དུ་དངོས་པོ་ལས་ཐ་དད་པའི་ལྡོག་པའང་རྟོག་པའི་ཤེས་ངོར་ཚིག་གི་ཤན་
གྱིས་གཉིས་སུ་སྣང་བར་ཟད་ཀྱི་དོན་གྱི་སྟེང་ན་ཐ་དད་པ་རྟག་པའི་ཚུལ་ཅན་དུ་
ཡང་མེད་དོ། ། འོ་ན་དོན་གྱི་གཞན་སེལ་ཡང་ཟླ་གཉིས་བཞིན་དུ་མ་གྲུབ་པར་
འགྱུར་རོ་ཞེ་ན། དོན་གྱི་གཞན་སེལ་ཡང་དོན་གྱི་སྟེང་ན་ཐ་དད་དུ་ཡོད་པ་ནི་ཟླ་
གཉིས་བཞིན་དུ་མེད་ཀྱང༌། དོན་གྱི་ངོ་བོ་ཡོངས་གཅོད་དུ་གྲུབ་པའི་ཤུགས་ལ་
རྣམ་བཅད་མེད་པ་ནི་མ་ཡིན་ཏེ། སྣང་བ་གྲུབ་པ་ན་མུན་པ་མེད་ཀྱང་། སྣང་
བའི་སྟེང་ན་སྣང་བ་ལས་ཐ་དད་པའི་མུན་པ་མེད་པ་ཞེས་པ་གཞན་མེད་པ་བཞིན་
ནོ། ། དེས་ན་མུན་པ་མེད་ཅེས་པ་དང་སྣང་བ་ཡོད་ཅེས་པ་དོན་དུ་འགལ་བ་མེད་
ལ་གཅིག་ཡོད་པ་ན་དེའི་ཤུགས་ལ་གཅིག་མི་འགྲུབ་མི་སྲིད་པ་བཞིན་ནོ། །གསུང་
སྒྲོས་ལས་ཀྱང་། ཡོད་པ་ལ་མི་རྟག་པས་ཁྱབ་པ་ནི། ཐ་སྙད་ཀྱི་ཆོས་གང་རང་
མཚན་གྱི་ངོ་བོ་དོན་བྱེད་ནུས་པའི་ངོ་བོ་རང་རྐྱ་ཐུབ་པར་ཡོད་པ་ལ་རྫས་ཡོད་དང་
དངོས་པོ་ཞེས་བྱ་སྟེ། དེས་ན་སྤྱིར་ངོ་བོ་ཡོད་མེད་གཉིས་ལས་དངོས་པོ་རྣམས་
ཡོད་པ་དང༌། དེ་ལས་ལྡོག་སྟེ་དངོས་མེད་རྣམས་ནི་མེད་པའི་ཆོས་ཞེས་བྱ་སྟེ།
དོན་གྱི་རང་ངོས་ནས་ཡོད་མེད་འཇོག་ཚུལ་འདི་ཁོ་ན་བཟུང་ན། ཡོད་པ་ལ་མི་
རྟག་པས་ཁྱབ་སྟེ་དངོས་མེད་རྣམས་དོན་གྱི་ཡོད་པ་མིན་པས་སོ། ། ཚུལ་འདི་
གཞུང་གི་དགོངས་པ་ཡིན་པ་ས་པཎ་གྱིས། ཡོད་ལ་མི་རྟག་ཁྱབ་ སོགས་དྲང༌།
ནམ་མཁའ་མེད་ཅེས་ཟེར་བའང་དངོས་པོ་མེད་ཅེས་ཚུལ་འདིས་བཞག་ པ་གོ་་་
དགོས་སོ། ། དེ་འདྲའི་རང་མཚན་དངོས་པོར་མེད་ཀྱང་བཏགས་པས་ཡོད་པ་
རྣམས་དངོས་པོ་མིན་པས་བཏགས་པས་ཡོད་ཀྱང་མི་རྟག་པ་ཡིན་མི་དགོས་ཏེ།
རང་གི་ངོ་བོ་དངོས་པོར་མེད་པའི་ཕྱིར། འོན་ཀྱང་ཐ་སྙད་བཏགས་ཡོད་ཀྱང་།
སྤྱིར་ཡོད་པ་ཙམ་དུ་ཁས་ལེན་དགོས་པས། ཕྱིས་ཀྱི་མཁས་པ་དག་བྷ་བ་ཞེས་པ་
ཡོད་པ་དངོས་པོའི་སྐད་དོད་ཐུན་མོང་བ་ཡིན་ལ། འདིར་དངོས་པོར་བྱས་ན་
ལེགས་ཞེས་གསུངས། དེ་ཐ་སྙད་སྦྱར་བདེ་བ་ཡིན་ཡང་གཉིས་ཀ་ཡོད་མེད་ཀྱི་
འཛིན་མཚམས་སོ་སོའི་ལུགས་ལྟར་བྱས་ན་དོན་ལ་འགལ་བ་མེད་། དངོས་པོའི་
•
ན
ན
ད
+4
+
+༩
+---# % ཡ • •
* = བ བ བ ་ཆོ • •#
**
='།='
',
,
་，，，༌
-
ཅ-



ཆ་ནས་དངོས་པོའི་ཆོས་སྒྲུབ་པ་ལས་བཏགས་པའི་ལྡན་མིན་འདུ་བྱེད་སོགས་་
དངོས་པོར་གཏོགས་ པ་དང་། ། དངོས་པོ་དགག་པ་ལས་བཏགས་པའི་མེད་པ་
བཞི་ པོའི་ ཐ་སྙད་ ཡོད་ ཀྱང་ དོན་ རང་ གི་ ངོ༌ བོ་ མེད་ དེ། དངོས་ མེད་ ཡིན།
དངོས་མེད་ཀྱི་ཐ་སྙད་ནི་དངོས་པོ་མེད་པར་གོ་བའི་ཆེད་དེ། ཐོགས་རེག་མེད་
པར་ནམ་མཁའ་ཞེས་སོགས་བཞིན་ནོ། ། ཞེས་གསུངས་སོ། ། ད་ནི་གཉིས་པ་
ཡོད་པ་བཀོད་ཀྱང་མི་རྟག་པ་སྒྲུབ་པའི་རྟགས་ཡང་དག་ཏུ་འགྲོ་ཚུལ་ནི། དེ་ཡི་
ཁྱད་པར་གཟུང་མེད་པར། ། སོགས། གསུམ་པ་གཙོ་བོ་ཡོད་པ་བསྒྲུབ་བྱར་
འདོད་པ་དང་ཡོད་པ་རྟགས་སུ་བཀོད་པ་མི་མཚུངས་པའི་ཚུལ་ནི། མ་གྲུབ་པ་ལ་
ཡོད་ཆོས་མེད། ། སོགས། བཞི་པ་ཡོད་པ་བཀོད་པ་འདི་རྟགས་ཡང་དག་ཡིན་
ཚུལ་དཔེར་བརྗོད་བཅས་བསྟན་པ་ལ། དངོས་དང་རྟགས་དེ་ངེས་པ་ཉིད་སྒྲུབ་
པའོ། །དང་པོ། རང་བཞིན་སྒྲུབ་པ་གོ་བྱེད་ཡིན། །སོགས་ཏེ། དེའང་རྗེས་
འགྲོ་སྟོན་པ་ཆོས་མཐུན་སྦྱོར་གྱི་ངག ། བྱས་པ་ཡིན་ན་མི་རྟག་པ་ཡིན་པས་ཁྱབ།
དཔེར་ན་བུམ་པ་བཞིན། སྒྲ་ཡང་བྱས་སོ། །ཞེས་དང༌། ཡང་ལྡོག་པ་སྟོན་པ་
ཆོས་ མི་ མཐུན་ སྦྱོར་ གྱི་ ངག གང་ མི་ འཇིག་ པ་ ཡིན་ ན་ མ་ བྱས་ པས་ ཁྱབ།
དཔེར་ན་ནམ་མཁའ་བཞིན། སྒྲ་ནི་བྱས་པའོ་ཞེས་བཀོད་པ་ལྟ་བུའོ། ། དེ་ཡང་
ངག་དེ་གཉིས་ལ་དོན་གྱི་གོ་བ་སྐྱེད་ཕན་ཆོད་སྔ་ཕྱིའི་གོ་རིམ་དང་བརྗོད་ཚུལ་ལ་
ཁྱད་མེད་ཅིང་གཉིས་ཀ་བརྗོད་དགོས་པའི་ངེས་པའང་མེད་དེ་སྔར། དོན་གྱི་གོ་
བས་ཅིག་ཤོས་ལ། ། ཞེས་སོགས་གསུངས་པ་བཞིན་ནོ། ། གཉིས་པ་ནི། རྒྱུ་
མེད་ཕྱིར་ན་འཇིག་པ་ནི། ། སོགས་ཏེ། དེ་ལྟར་བླུན་པོ་རྣམས་ཀྱིས་མི་སྣང་བའི་
ཚེ་ན་འཇིག་པར་ཤེས་ཀྱི་དེའི་སྔོན་དུ་ངེས་མི་ནུས་ཏེ་སྔར་དུག་དངོས་སུ་མྱོང་ཡང་
དུག་ཏུ་མ་ངེས་པ་ཕྱིས་དུག་ལྡང་བའི་འགྱུར་བ་མཐོང་ཚེ་ད་གདོད་དུག་ཏུ་ཤེས་པ་
བཞིན་ནོ། ། ཐོ་ བས་ བུམ་ པ་ འཇིག་ པར་ མངོན་ སུམ་ མ་ མཐོང་ ངམ་ ཞེ་ ན།
དངོས་པོ་རང་གི་ངོ་བོ་སྐད་ཅིག་མ་མ་ཡིན་པར་གྱུར་ན་ཐོ་བས་འཇིག་ཀྱང་མི་ནུས་
ཏེ་ནམ་མཁའ་ཐོ་བས་བཤིགས་པ་མ་མཐོང་བ་བཞིན་ནོ། །རང་གི་ངོ་བོ་སྐད་ཅིག་



མ་ཡིན་ན་ནི་འཇིག་རྒྱུ་གཞན་མི་དགོས་ལ། དེ་ཡང་སྐད་ཅིག་འདས་པ་ནི་བཤིག་
ཏུ་མེད་ལ་ད་ལྟ་བ་ནི་གྲུབ་ཟིན་ཅིང་དེའི་སྐད་ཅིག་གཉིས་པར་མི་སྡོད་ལ། མ་
འོངས་པ་མ་སྐྱེས་པས་འཇིག་པར་བྱར་མེད་དོ། ། གཞན་ཡང་དངོས་པོ་ཡིན་
བཞིན་པ་ནི་འཇིག་མི་ནུས་ལ་དངོས་མེད་འཇིག་པར་བྱར་མེད་དོ། །དེ་དག་འདི་
སྙམ་དུ་སྐད་ཅིག་མར་མི་འདོད་པས་ན་བུམ་པ་འདས་པར་མི་འདོད་དེ་སྔོན་གྱི་བུམ་
པ་དེ་ཉིད་ད་ལྟའི་བར་དུ་གནས་པ་དེ་ཐོ་བས་འཇིག་གོ་སྙམ་ན། སྔོན་སྐྱེས་མ་
ཐག་པའི་བུམ་པ་དང་། ད་ལྟ་འགག་ཁ་མའི་བུམ་པ་གཅིག་ཡིན་ན་སྐྱེས་མ་ཐག་
ཏུ་ཐོ་བ་དང་འཕྲད་དམ་མ་འཕྲད། འཕྲད་ན་སྐྱེས་མ་ཐག་ཏུ་ཞིག་པར་ཐལ་ལ།
མ་འ ཕྲད་ན་ད་ལྟའང་ཇི་ལྟར་འཕྲད། འཕྲད་མ་འཕྲད་ཀྱི་ཁྱད་ཙམ་ཡོད་དོ་སྙམ་
ན། འཇིག་རྒྱུ་དང་འཕྲད་པའི་བུམ་པ་དང་མ་འཕྲད་པའི་བུམ་པ་སོ་སོར་མེད་ན་
འཇིག་རྒྱུ་དང་འཕྲད་ནའང་མ་འཕྲད་པའི་སྐབས་བཞིན་འཇིག་མི་འཇིག་གི་ཁྱད་
པར་སོ་སོར་ཡོད་པར་མི་འགྱུར་རོ། ། དེ་བཞིན་དུ་འཇིག་བཞིན་པ་དང་གནས་
བཞིན་པའི་བུམ་པ་གཞན་ཡང་ཁྱད་མེད་པར་འགྱུར་རོ། ། དེས་ན་བུམ་པའི་རྡུལ་
རྫས་རྣམས་ཀྱིས་ཉེར་ལེན་གྱི་རྒྱུ་བྱས་ཐོ་བས་ལྷན་ཅིག་བྱེད་རྐྱེན་བྱས་ནས་གྱོ་མོའི་
རྣམ་པར་སོང་བ་ན་བུམ་པའི་རྣམ་པར་མི་སྣང་བའི་ཕྱིར་བུམ་པ་བཤིག་གོ་ཞེས་ཐ་
སྙད་ བརྗོད་པ་སྟེ་རིགས་འདྲ་ཕྱི་མ་མ་སྐྱེས་པ་ཙམ་ལ་དེ་ལྟར་བརྗོད་པར་ཟད་་
དོ། །བུམ་པའི་རྒྱུན་གྱི་སྐད་ཅིག་རྣམས་ནི་གྲུབ་ཟིན་པའི་ཕྱིར་དེས་མ་བཤིགས་ལ།
མ་འོངས་པ་བཤིག་མི་ནུས་ཀྱང་རིགས་འདྲ་བར་མ་ཆད་དུ་སྐྱེ་བའི་གེགས་བྱས་པ་
ཙམ་ལ་དེ་ཡན་ཆད་དུ་བུམ་པ་གནས་སོ་ཞེས་རྟོག་པར་བྱེད་པ་ཙམ་ཡིན་ནོ། །
གསུམ་པ་སྒྲུབ་རྟགས་གཉིས་ཀྱི་དོན་བསྡུ་བ་ནི། དེས་ན་དངོས་པོའི་ཡུལ་ཅན་གྱི། །
སོགས། གཉིས་པ་དགག་རྟགས་ལ། མ་དམིགས་གཉིས་བཤད་དེ་ལ་རྩོད་པ་
སྤང༌། །དང་པོ་ལ། ཡོད་ངེས་འཇུག་འགོག་མི་སྣང་མ་དམིགས་དང༌། ། མེད་
ངེས་འགྲུབ་པ་སྣང་རུང་མ་དམིགས་གཉིས། ། དང་པོ། འཇུག་པ་བློ་སྔོན་ཅན་
ཉིད་ཕྱིར། ། སོགས་ཏེ། ཡུལ་དགག་པའི་ཚད་མ་མིན་ཀྱང་ཚད་མར་ཅིས་
50



བཤད་སྙམ་ན་འདི་མ་བཤད་ན་མི་དམིགས་པ་ཙམ་གྱིས་དགག་ནུས་མི་ནུས་ཀྱི་ཁྱད་
པར་མི་འབྱེད་པའི་ཕྱིར་དགག་རྟགས་ཀྱི་རྣམ་གྲངས་ཙམ་གྱི་ཚད་མར་བཤད་པ་
ཡིན་ནོ། ། འོ་ན་རྟགས་ལྟར་སྣང་བར་འགྱུར་རོ་ཞེ་ན། མི་འགྱུར་ཏེ། མདུན་
གྱི་གཞི་འདིར་ཤ་ཟ་ལྟ་བུ་ཡོད་ངེས་ཀྱི་ཐ་སྙད་མི་འཇུག་པ་ཙམ་ལ་རྟགས་ཡང་དག་
ཡིན་ནོ། ། དེས་ན་ཡོད་ངེས་ཀྱི་ཐ་སྙད་ཁེགས་པ་ཞེས་བྱ་བའང་ཡོད་ངེས་ཀྱི་ཐ་
སྙད་འཇུག་པ་ཁེགས་པ་ཞེས་བྱ་བ་ཡིན་ནོ། ། སུ་ལ་ཁེགས་ན་བསྐལ་དོན་དུ་སོང་
བ་དེའི་རྒྱུད་ལའོ། ། འོ་ན་མེད་ངེས་ཀྱི་ཐ་སྙད་འཇུག་པའང་མི་འགོག་གམ་ཞེ་ན།
མེད་ངེས་ཀྱི་ཐ་སྙད་འཇུག་པའང་མེད་མོད་ཀྱི་དེ་ནི་མ་དམིགས་པ་དེའི་འབྲས་བུ་མ་
ཡིན་པས་སྨོས་དོན་མེད་དོ། ། དོན་ལ་འདི་ཡོད་ངེས་ཀྱི་ཐ་སྙད་འཇུག་པའི་རྒྱུ་མ་
དམིགས་པས་འབྲས་བུ་ཁེགས་པར་འགྲོ་བ་ཡིན་ནོ། ། འདིས་ཡུལ་དེ་མ་དམིགས་
ཀྱང་མི་ཁེགས་པ་ཅི་ཡིན་སྙམ་ན། འདི་ལྟར་གཞལ་བྱ་ཤིན་ཏུ་ལྐོག་གྱུར་དང་
མངོན་སུམ་དང་ལྐོག་གྱུར་རྣམས་འཇལ་བྱེད་ལུང་དང་མངོན་སུམ་དང་རྗེས་དཔག་
རྣམས་ཡིན་པ་ལ་དེ་གསུམ་གང་གིས་ཀྱང་ཡོད་མེད་དུ་གཞལ་མ་ནུས་ན་རེ་ཞིག་
གཞལ་མ་ནུས་པའམ་དེ་གཞལ་བྱར་མ་གྱུར་པ་དེ་ནི་ཡོད་མེད་གང་རུང་དུ་མཐའ་
གཅིག་ཏུ་སྒྲུབ་ནུས་པ་མིན་ནོ། ། དེས་ན་མངོན་སུམ་རྗེས་དཔག་ལུང་དང་གསུམ་
ལོག་པ་དེ་ལ་བསྐལ་དོན་ཞེས་བྱའི། གལ་ཏེ་ཡོད་མེད་དུ་སྒྲུབ་པའི་ལུང་ཡང་དག་
དང་རྟགས་ཡོད་ན་རྣམ་པ་ཀུན་ཏུ་བསྐལ་བར་མི་འགྱུར་བ་དེས་ན་འདིར་དེ་གསུམ་
མེད་པའི་དབང་དུ་བྱས་པའོ། །དེ་ཡང་མ་དམིགས་ཙམ་གྱིས་མེད་ངེས་ཀྱི་ཐ་སྙད་
སྦྱོར་བ་པོ་ནི་འཇིག་རྟེན་ཕ་རོལ་དང་སྦྱིན་པའི་འབྲས་བུ་མ་དམིགས་པ་ཙམ་གྱིས་
མེད་དོ་ཞེས་སྨྲ་བ་རྒྱང་འཕེན་པ་ལ་སོགས་པ་ཡིན་ནོ། ། གཉིས་པ་ལ། མ་
དམིགས་པ་དང་འགལ་ཟླ་དམིགས་པ་གཉིས། ། དང་པོ། རྟགས་ཀྱི་ཕུལ་བྱུང་
ཡོད་པ་ཅན། །སོགས་ཏེ།དེ་ལ་བུམ་པ་མ་དམིགས་པ་མངོན་སུམ་ཡིན་ལ་དེ་རྟགས་
ཀྱིས་སྒྲུབ་དགོས་ན་ཧ་ཅང་ཐལ་སྙམ་ན། མ་དམིགས་པའི་དོན་སྒྲུབ་པ་མིན་ཏེ་
སྣང་རུང་མ་དམིགས་ན་མེད་ངེས་ཀྱི་ཐ་སྙད་བྱའོ་ཞེས་ཤེས་པའི་ཆེད་དུ་ཐ་སྙད་སྒྲུབ་



པ་ལ་རྗེས་དཔག་ཏུ་སོང་བ་ཡིན་ནོ། །སྣང་རུང་མ་དམིགས་ཀྱང་མེད་པའི་ཐ་སྙད་
མི་བྱ་བ་ཡོད་དམ་ཞེ་ན། ཡོད་དེ་སེར་སྐྱ་པ་རྣམས་ཀྱིས་རྒྱུ་འབྲས་གཉིས་ཀ་སྣང་
རུང་ཡིན་ཡང་རྒྱུ་ལ་འབྲས་བུ་མ་དམིགས་ཀྱང་མེད་པའི་ཐ་སྙད་མི་བྱ་བར་ཡོད་པར་
འདོད་པ་བཞིན་ནོ། །དེས་ན་སྣང་རུང་མ་དམིགས་པའི་རྟགས་འདི་ནི་མེད་པ་དེ་
མེད་པའི་ཐ་སྙད་ཀྱི་འབྲས་བུ་ཅན་གྱི་རང་བཞིན་དུ་གྲུབ་པ་སྟོན་པས་ན་དོན་ལ་
རང་བཞིན་གྱི་རྟགས་སུ་ཡང་འདུ་རུང་ངོ༌། ། གཉིས་པ། འགལ་བའི་དངོས་པོ་
ཡོད་ན་ཡང་། ། སོགས་། ། གཉིས་པ་རྩོད་སྤང་ལ། སྣང་རུང་མ་དམིགས་
སྐབས་ལ་རྩོད་པ་དང༌། ། མི་སྣང་མ་དམིགས་སྐབས་ལ་རྩོད་པ་འོ། ། དང་པོ།
གཙོ་སོགས་ཆོས་ཅན་སྒྲ་དོན་ཙམ་དུ་བསྟན། ། དེ་ལས་གཞན་དུ་རང་མཚན་ཡོད་
མི་འཐད། །དེ་ལ་ལུང་འགལ་སྙམ་པའི་དོགས་པ་སྤང་། །དང་པོ། ཐོག་མེད་
བག་ཆགས་ལས་བྱུང་བ། ། སོགས། གཉིས་པ། དོན་དམ་གཅིག་ཏུ་འཇུག་
ཉིད་ཅན། ། སོགས། གསུམ་པ། རྟོག་པའི་ཤེས་པས་ཡུལ་ཉིད་ཀྱིས། །
སོགས་ཏེ། ཕྱི་རོལ་ན་གཙོ་བོ་མ་དམིགས་པ་དེས་གཙོ་བོ་ཞེས་པ་འདི་སྒྲ་དོན་ཙམ་
འབའ་ཞིག་ཏུ་འགྱུར་གྱི་དངོས་པོའི་རྒྱུ་ཅན་གྱི་བརྗོད་པ་མ་ཡིན་པ་རི་བོང་གི་རྭ་
ཞེས་བརྗོད་པ་དང་མགོ་མཚུངས་པར་སོང་བ་ཡིན་ནོ། ། དེས་ན་སྒྲ་དོན་རྣམས་ནི་
སྣང་བརྟག་གཅིག་ཏུ་འདྲེས་པའི་ཚུལ་གྱིས་འཇུག་པ་ལ་དེ་མེད་པར་དགག་པ་ན་སྒྲ་
དོན་ཙམ་འགོག་པ་མིན་ལ། དེས་བཟུང་བ་ལྟར་དུ་དོན་དུ་གྲུབ་པ་མེད་པར་འགྲོ་
བའི་གནད་འདིས་རྟགས་ལ་ཚུལ་གསུམ་ཚང་བའི་སྒོ་ནས་དོན་དེ་འགོག་ནུས་པ་
ཡིན་ནོ། ། གཉིས་པ་མི་སྣང་བ་མ་དམིགས་པའི་སྐབས་ལ་རྩོད་པ་ལ། ཚད་མ་མེད་
པའི་ལུང་ཙམ་སྒྲུབ་བྱེད་མིན། །དེ་ཁས་ལེན་པ་བླུན་པོའི་རྟགས་སུ་བསྟན། །དང་
པོ་ལ། ལུང་ཙམ་ལོག་ཀྱང་བསྐལ་དོན་མི་ཁེགས་ཚུལ། ། དེ་ལྟར་བསྟན་པའི་
མཇུག་ནི་བསྡུ་བ་འོ། ། དང་པོ་ལ། བྱེད་པོ་ཡོད་མེད་བརྟགས་ནས་དགག་པ་
དང༌། ། ཕྱོགས་གཅིག་བདེན་པས་ཀུན་བདེན་དགག་ པ་འོ། ། དང་པོ་ལ།
སྐྱེས་བུས་བྱས་པའི་ལུང་ལ་བརྟག་པ་དང་། །སྐྱེས་བུས་མ་བྱས་ལུང་འདོད་དགག་
，
52



པ་འོ། ། དང་པོ་ལ། སྐྱེས་བུས་བྱས་ཙམ་ལུང་དུ་མི་ངེས་ལ། །སྐྱེས་བུ་ཁྱད་
འཕགས་ཤེས་པར་དཀའ་བའི་ཚུལ། ། དང་པོ་ལ། དགག་པ་དངོས་དང་ལུང་
འགལ་སྤང་བའོ། ། དང་པོ། སྒྲ་རྣམས་དངོས་དང་ལྷན་ཅིག་ཏུ། ། སོགས་ཏེ།
དེ་ཡང་རིག་བྱེད་པ་སོགས་ན་རེ། མི་སྣང་མ་དམིགས་པའི་སྐབས་སུ། བསྟན་
བཅོས་དོན་དང་འབྲེལ་མེད་དང་། །ཞེས་པ་དེ་མི་འཐད་དེ་མངོན་རྗེས་ཀྱི་ཚད་མ་
ནི་ ཉི་ཚེ་ བའི་ ཡུལ་ ཅན་ ཡིན་ པས་ དེ་ལོག་པས་ཡུལ་དེ་མེད་པར་མ་ངེས་ཀྱང་།
ལུང་ནི་དོན་མ་ལུས་པའི་ཡུལ་ཅན་ཡིན་པས་ལུང་ལོག་པའམ་ལུང་ལས་མ་བཤད་ན་
མེད་པར་ཤེས་པར་བྱ་སྟེ། རིག་བྱེད་ལས་ནི་གང་མ་བསྟན། ། དེ་ནི་མེད་པར་
ཤེས་བྱ་སྟེ། ། རིག་བྱེད་འདྲ་བའི་ཐོས་པ་མེད། ། ཅེས་པ་ལྟར་སྐྱེས་བུའི་ཉེ་བར་
མཁོ་བ་མཐའ་དག་བསྟན་བཅོས་ལས་མི་སྟོན་པ་མི་སྲིད་དེ་རིག་བྱེད་ནི་ཤེས་བྱ་
མཐའ་དག་གི་ཡུལ་ཅན་ཡིན་ནོ་ཞེས་ཟེར་རོ། ། དེ་ལ་འདི་དག་གི་ཞེ་འདོད་རིག་
བྱེད་ཀྱི་ལུང་ནི་དོན་ལ་མི་བསླུ་བའི་ཚད་མར་ཁས་བླངས་ནས་དེར་མ་བཤད་པ་
སངས་རྒྱས་པ་དག་གི་འདོད་པ་རྣམས་ནི་མི་གྲུབ་བོ་སྙམ་དུ་ཞེ་ལ་བཞག་ནས་སྒྲ་
བྱུང་ངམ་ལུང་གི་ཚད་མ་ཞེས་རང་རྐྱ་བར་འདོད་པའོ། ། དེ་ཡང་སྐྱེས་བུའི་རྣམ་
པར་རྟོག་པའི་བརྟག་བྱ་མཐའ་དག་སྟོན་པའི་ལུང་མི་རྙེད་དེ། ལུང་ནི་རང་རང་
གི་སྐབས་ཀྱི་བརྗོད་བྱ་ཙམ་སྟོན་གྱི་དེར་ཉེ་བར་མཁོ་བ་མེད་པ་གཞན་དང་གཞན་
སྟོན་པ་ནི་སྐབས་དང་མ་འབྲེལ་བ་ཡིན་ལ་ཐམས་ཅད་ལུང་གཅིག་གིས་བསྟན་པར་
ཡང་མི་ནུས་སོ། །ཐམས་ཅད་མཁྱེན་པ་ལྟ་བུས་མཁྱེན་དུ་ཟིན་ཀྱང་དེ་ལུང་དུ་བྱས་
ནས་སུ་ཞིག་གིས་བསྡུ་བར་ནུས། དེས་ན་བསྟན་བཅོས་ནས་མ་བཤད་པ་ཙམ་
གྱིས་བསྐལ་དོན་མེད་པར་མི་འགྱུར་རོ། ། གཉིས་པ། ཡིད་ཆེས་ཚིག་གིས་མི་
བསླུ་བའི། ། སོགས་ཏེ། དེ་ལ་སངས་རྒྱས་པའི་གཞུང་ལས་མངོན་སུམ་གྱི་ཡུལ་
དུ་འདོད་པ་ཕུང་པོ་ལྔ་ལྟ་བུ་ནི་གཞན་རིག་དང་རང་རིག་གིས་མངོན་སུམ་གྲུབ་པས་
བསྟན་དོན་དེ་མངོན་སུམ་གྱིས་མ་གྲུབ་པའི་སྐྱོན་མེད་ལ། མངོན་སུམ་དུ་མི་
འདོད་པ་ནི་བདེ་སོགས་ཀྱི་ངོ་བོར་གྱུར་པའི་སྒྲ་དང་ཐུན་མོང་བར་གྱུར་པའི་སྤྱི་ལ་



སོགས་པ་གཞན་མུ་སྟེགས་བྱེད་རྣམས་ཀྱིས་མངོན་སུམ་དུ་འགྱུར་བར་ཁས་བླངས་
པ་ཕལ་ཆེ་བ་དེ་དག་ཡིན་ལ། དེ་དག་མངོན་སུམ་མིན་པར་བསྟན་པ་ལྟར་ནམ་
ཡང་མངོན་དུ་མཐོང་བ་མེད་པས་ན་མངོན་སུམ་ཚད་མས་བསྟན་དོན་དེ་ལ་མི་
གནོད་ཅིང་གྲུབ་པ་ཡིན་ནོ། ། ཡང་ལུང་དེ་ཁོ་ནའི་ཚིག་ཙམ་ལ་བརྟེན་པ་མ་ཡིན་
པར་རིགས་པས་བགྲོད་ནུས་པའི་ཡུལ་དུ་གྱུར་པས་རྗེས་སུ་དཔག་བྱར་བསྟན་པ་
བདག་མེད་པ་སོགས་བདེན་པ་བཞིའི་དོན་བསྟན་པ་ལ་དངོས་པོའི་སྟོབས་ཀྱིས་
ཞུགས་པའི་རྗེས་སུ་དཔག་པས་དེ་ལྟར་གྲུབ་ཅིང་། གཞན་གྱིས་རྗེས་སུ་དཔག་
བྱར་འདོད་པ་བདག་དང་གཙོ་བོ་སོགས་ཡོད་པ་ལ་འཐད་པ་མེད་པར་རྗེས་དཔག་
གི་ཚད་མས་གྲུབ་པ་སྟེ་དེ་ལྟར་མངོན་རྗེས་གཉིས་ཀྱི་དཔྱད་པས་དག་པ་ན་བསྟན་
བཅོས་དེ་གཟུང་བར་བྱས་ནས་དེ་ལའང་ལུང་དེ་ལས་གཞལ་བྱ་ཤིན་ཏུ་ལྐོག་གྱུར་གྱི་
ཁྱད་པར་བསྟན་པ་རྣམས་ལ་ལུང་དེ་ཉིད་ལ་བརྟེན་པའི་རྗེས་དཔག་ནི། རང་
ཚིག་སྔ་ཕྱི་དང་དངོས་ཤུགས་འགལ་བ་ཡོད་མེད་རྗེས་སུ་དཔག་པ་སྟེ། དཔེར་ན།
ཆགས་སྡང་རྨོངས་གསུམ་ཆོས་མིན་གྱི་རྒྱུ་དང༌། དེས་ཀུན་ནས་བསླངས་པའི་
ལུས་ངག་གི་ལས་རྣམས་ཀྱང་ཆོས་མིན་དུ་ཁས་བླངས་ནས། ཆོས་མིན་དེ་སྤང་
ཕྱིར་འབབ་སྟེགས་ལ་ཁྲུས་བྱེད་པ་དང་མེ་ལ་མཆོངས་པ་སོགས་ཐབས་སུ་བསྟན་པ་
ནི་ཆོས་མིན་དེའི་རྒྱུ་དང་མི་འགལ་བས་ན་བད་ཀན་གྱི་ནད་ལ་མངར་སྣུམ་བསིལ་བ་
བསྟེན་པས་མི་སེལ་བ་ལྟར་རང་ཚིག་འགལ་བས་གནོད་པ་ཡིན་ནོ། ། དེ་ལྟ་བུར་
རང་ཚིག་འགལ་བ་མེད་པ་སྦྱིན་པ་དང་བྱམས་སོགས་བདེ་བའི་རྒྱུར་གསུངས་པ་ལྟ་
བུ་ནི་ལུང་ལ་བརྟེན་པའི་རྗེས་སུ་དཔག་པས་དག་པ་ཡིན་ནོ། །རིགས་པས་བགྲོད་
པར་བྱ་བའི་གནས་ལ་མ་འཁྲུལ་དུ་ཟིན་ཀྱང་སྤྱི་ལ་མི་བསླུ་བ་ཡོད་པས་བྱེ་བྲག་གི་
དོན་ཤིན་ལྐོག་ལ་ཉེས་པ་ཟད་པ་སྒྲུབ་མི་ནུས་སོ་སྙམ་ན། སྒྲུབ་མ་ནུས་ཀྱང་ཚིག་
དེ་དག་ལ་སྐྱོན་མ་མཐོང་བས་ན་ཡིད་མི་ཆེས་པ་མ་བྱུང་ཞིང་སྐྱེས་བུ་བདེན་པའི་
ངག་ལ་ཡིད་རྟོན་པ་ལྟར་གྱུར་པ་དང༌། གཞན་ཡིད་ཆེས་པའི་རྐྱེན་ཡང་ཡོད་པས་
ན་ངག་རྗོད་པ་པོ་ཤེས་རབ་རྣམ་པར་དག་ཅིང་བརྩེ་བ་ཅན་དེ་ལྟ་བུས་གཞན་ལ་
54
པ་
，



ཕྱིན་ཅི་ལོག་སྟོན་པའི་རྒྱུ་མེད་པའི་ཕྱིར་ཤིན་ལྐོག་སྟོན་པའི་ལུང་འདི་ཡང་གཞན་
ཉེས་པ་ཟད་པའི་ཚིག་རྣམས་དང་མཚུངས་པར་རྗེས་སུ་དཔོག་རུང་བ་ཡིན་ནོ། །
གལ་ཏེ་ཤིན་ལྐོག་ལ་མི་བསླུ་བ་དངོས་སུ་སྒྲུབ་མ་ནུས་ན་དེས་བསྟན་དོན་ལྟར་ཞུགས་
པས་ཅི་བྱ་ཞེ་ན། གཞལ་བྱ་གསུམ་པ་དངོས་སུ་སྒྲུབ་ནུས་ན་ལུང་ལའང་བརྟེན་ཅི་
ཞིག་དགོས་ཏེ་བྱིས་པ་རང་ཉིད་ཀྱིས་སྨན་དང་དུག་གི་ནུས་པ་ཤེས་ན་ཕ་མ་སོགས་
ཀྱིས་མ་བསྟན་པར་ཡང་རང་ཉིད་འཇུག་ལྡོག་བྱེད་པ་བཞིན་ནོ། ། འོན་ཀྱང་
འཇིག་རྟེན་ཕ་རོལ་ཀྱི་དོན་དུ་སྦྱིན་སོགས་ལ་འཇུག་པ་ནི་བཏང་སྙོམས་སུ་བྱ་བའི་
འོས་མ་ཡིན་ཏེ་བདག་བདེ་བ་འདོད་པ་པོ་ལ་ཁེ་ཉེན་ཆེ་བས་ན་རྒྱ་མཚོར་ནོར་བུ་
ལེན་དུ་འགྲོ་བར་ཆ་བ་བཞིན་ནོ། །དེས་ན་མ་འོངས་པའི་དོན་དེ་དག་དཔྱད་པར་
བྱ་བ་ཡིན་གྱི་བཏང་སྙོམས་སུ་མི་འོས་པས་ན་དེ་དཔྱད་པ་ལ་རྒྱུ་མཚན་གཞན་གྱི་གོ་
སྐབས་མེད་པས་ན་ལུང་ལ་བརྟེན་ནས་འཇུག་ལྡོག་བྱ་དགོས་ཤིང་དེ་ཡང་མི་བསླུ་
བར་ཡིད་ཆེས་ཡོད་པ་ལས་དཔག་རུང་གི་གཞན་གྱིས་མ་ཡིན་ནོ། ། གཉིས་པ་ལ།
ལུང་དེ་ཉེས་མེད་སྐྱེས་བུས་སྒྲུབ་ན་དཀའ། ། ཉེས་མེད་སྐྱེས་བུ་སྲིད་པར་སྒྲུབ་པ་
འོ། ། དང་པོ། སྐྱེས་བུ་ཕུལ་བྱུང་ལ་ལྟོས་པ། ། སོགས་ཏེ། གཞན་སེམས་ཀྱི་
སྐྱོན་ཡོན་ནི་རྣལ་མངོན་མེད་པ་ཕལ་གྱིས་མངོན་སུམ་མིན་ལ། རྗེས་དཔག་ཀྱང་
རང་བཞིན་གྱི་རྟགས་མེད་དེ་རང་བཞིན་དེ་ནི་བསྒྲུབ་བྱ་ཡིན་པས་སོ། ། སྐྱོན་ཡོན་
ལས་བྱུང་པའི་ལུས་ངག་གི་རྣམ་པར་རིག་བྱེད་ནི་འབྲས་རྟགས་ཡིན་དགོས་ཀྱང་ཐ་
སྙད་ཕལ་ཆེར་བློ་སྔོན་དུ་བཏང་ནས་གཞན་དུ་བྱ་བར་ཡང་ནུས་པས་ན་སྐྱེས་བུས་
འདོད་པས་འཇུག་པ་ཙམ་ཡིན་པས་ཕྱིའི་སྤྱོད་ལམ་དང་ནང་གི་བསམ་པ་མཚུངས་
པའི་ངེས་མེད་དེ་སྐྱེས་བུ་རྣམས་བསམ་པ་སྣ་ཚོགས་པ་ཅན་ཡིན་ལ་དེའི་སྐྱོན་ཡོན་ཕྲ་
མོ་ནས་ཀྱང་མཐོང་བའི་རྟགས་ཡོངས་སུ་རྫོགས་པ་མི་རྙེད་དོ། །དེས་ན་སྐྱེས་བུས་
ལུང་ཡང་དག་པར་སྒྲུབ་ན་མི་རིགས་ཀྱི་ལུང་གིས་སྐྱེས་བུ་དག་པར་སྒྲུབ་ན་རིགས་སོ་
ཞེས་གང་ཟག་ལ་མི་རྟོན་ཆོས་ལ་རྟོན་ཞེས་པ་ལྟར་བསྟན་པའོ། ། གཉིས་པ་ནི།
འགྲིབ་དང་ཕུལ་བྱུང་བརྟེན་པ་ཀུན། ། སོགས། ། གཉིས་པ་སྐྱེས་བུས་མ་བྱས་
55



པའི་ལུང་དགག་པ་ལ། ཕྱོགས་སྔ་བརྗོད་དང་དེ་ཉིད་དགག་པའོ། ། དང་པོ།
ཚིག་རྣམས་ལོག་པ་ཉིད་ཀྱི་རྒྱུ། ། སོགས། གཉིས་པ་དེ་དགག་པ་ལ། སྤྱིར་ནི་
རིག་བྱེད་མ་བྱས་བཀག་པ་དང་། ། ཁྱད་པར་སྔགས་རྣམས་མ་བྱས་བཀག་པ་
འོ། །དང་པོ་ལ། མགོ་མཚུངས་དང་ནི་རིགས་པ་གཞན་གྱིས་དགག ། དང་
པོ། ཚིག་རྣམས་བདེན་པ་ཉིད་ཀྱི་རྒྱུ། །སོགས། གཉིས་པ་ལ། ཚུལ་གསུམ་
མ་ཚང་པས་ན་སྒྲུབ་བྱེད་མིན། །དེས་ན་ཚུལ་གསུམ་ཚང་དགོས་བསྟན་པ་འོ། །
དང་པོ་ལ། མཐུན་ཕྱོགས་ཁོ་ནར་ཡོད་པས་རྗེས་འགྲོ་མེད། །ཕྱོགས་ཀྱི་ཆོས་སུ་
གྲུབ་པ་མི་འཐད་པ། །མི་མཐུན་ཕྱོགས་ལྡོག་ལྡོག་ཁྱབ་མེད་པ་འོ། །དང་པོ་ལ།
མ་བྱས་ཀྱང་ནི་ལོག་པར་སྲིད་ཚུལ་བརྗོད། །དེ་ཡི་དོན་ནི་རིགས་པས་རྒྱས་པར་
བསྒྲུབ། །དང་པོ། དོན་ཤེས་བྱེད་པ་དག་གི་རྒྱུ། །སོགས། གཉིས་པ་ལ།
འབྲེལ་བ་སྐྱེས་བུས་མ་བྱས་མི་འཐད་པ། ། དོན་ལ་ངོ་བོས་འབྲེལ་བ་དགག་པ་
འོ། །དང་པོ། འབྲེལ་བ་སྐྱེས་བུས་བྱས་མིན་ན། །སོགས། གཉིས་པ་ལ།
སྒྲ་དོན་ངོ་བོས་འབྲེལ་བ་སྤྱིར་བཀག་པ། །བྱེ་བྲག་སྒྲ་རྟག་འདོད་པ་མི་འཐད་
ཚུལ། །དང་པོ། ཚིག་རྣམས་དོན་གཅིག་ལ་ངེས་ན། །སོགས། གཉིས་པ་
བྱེ་བྲག་ ཏུ་ སྒྲ་ རྟག་ པར་ འདོད་ པ་ ལ་ ངོ་ བོས་ འབྲེལ་ བ་ མི་ འ ཐད་ པའི་ ཚུལ་ནི།
འབྲེལ་བ་ཅན་རྣམས་མི་རྟག་ཕྱིར། །སོགས། གཉིས་པ་ཕྱོགས་ཆོས་མི་འགྲུབ་
པ་ལ། རྟགས་སྒྲུབ་བྱེད་མེད་དམ་བཅའ་ཙམ་དུ་བསྟན། །ཆོས་ཅན་རིག་བྱེད་
རྟག་པ་མི་འགྲུབ་པ་འོ། །དང་པོ་ལ། ཕྱོགས་སྔ་བརྗོད་དང་དེ་ཉིད་དགག་པ་
འོ། །དང་པོ། བྱེད་པ་པོ་རྣམས་མི་དྲན་ཕྱིར། ། སོགས། གཉིས་པ་ལ།
རྟགས་དེས་བསྒྲུབ་བྱ་ཅུང་ཟད་མི་འགྲུབ་ཚུལ། ། རྟགས་དེ་ཕྱོགས་ཆོས་གྲུབ་ན་ཧ་
ཅང་ཐལ། །དང་པོ། རྟགས་དེ་མ་བྱས་པ་ལ་འཁྲུལ་བར་བསྟན། ། ཐོག་མེད་
ཙམ་དུ་གྲུབ་ཀྱང་དགོས་མེད་པའོ། ། དང་པོ། སྤེལ་བ་ཡི་ནི་གཞུང་གཞན་
ཡང་། །སོགས་ཏེ། ལྷའི་རྔ་བོ་ཆེ་དང་རང་བྱུང་གི་ཡི་གེ་སྣང་བར་གསུངས་
པའང་སངས་རྒྱས་ཀྱི་བྱིན་རླབས་དང་གདུལ་བྱའི་དཀར་པོ་རྣམ་པར་འཕེལ་བའི་
56



མཐུ་ལས་དེར་སྣང་བ་སྟེ་ལུང་དུ་སྟོན་པའི་ཚིག་ཡིན་པའི་ཕྱིར་རྟག་པ་དོན་བྱེད་ནུས་
སྟོང་མ་ཡིན་ལ་སྐྱེས་བུས་མ་བྱས་པའང་མིན་ནོ། ། སྔགས་ནས་བཤད་པའི་གཞོམ་
མེད་ཀྱི་སྒྲ་ལ་སོགས་པ་ནི་འདིར་མི་བརྗོད་དེ་འདིར་ཚུར་མཐོང་གིས་གཞལ་ནུས་
པའི་ཡུལ་ལ་སྒྲོ་འདོགས་བཅད་ནས་འགོག་པ་འདི་ཙམ་གྱིས་མུ་སྟེགས་བྱེད་ཀྱི་ལྟ་བ་
ངན་པ་བཟློག་ནུས་ཀྱི་ཚུར་མཐོང་ལས་འདས་པའི་དོན་ཟབ་མོ་སྒྲུབ་པའི་ཚུལ་མུ་
སྟེགས་བྱེད་ལ་མེད་དེ་དངོས་པོར་ཞེན་པའི་ཕྱིར་རོ། ། དེས་ན་སློབ་པ་པོ་གཞན་
སྔོན་དུ་སོང་བར་ངེས་པས་ཐོག་མེད་ནས་ཡོད་པའི་མ་བྱས་པར་འགྲུབ་ན་གཞོན་ནུ་
འབྱུང་བ་སོགས་ཀྱང་དེས་མ་བྱས་ལ་ད་ལྟའི་གཞུང་འགོད་པ་དག་ལའང་། རྗེས་
སུ་རྟགས་དེ་འཇུག་པས་དེ་ཡང་དེས་མ་བྱས་པར་འགྱུར་རོ། ། གཞན་ཡང་མགྲོན་
པོས་བཏང་བས་མེ་མཆེད་པ་ན་མེ་སྔ་མ་སྔོན་སོང་ཡིན་ཀྱང་དེས་མེ་དེའི་ཡ་མཐའ་
ཐུག་མེད་དུ་འགྲུབ་མི་ནུས་ཏེ་གཙུབ་ཤིང་གཙུབ་པའི་སྟོབས་ཀྱིས་ཀྱང་དེ་འབྱུང་
སྲིད་པ་བཞིན་ད་ལྟ་བ་རྣམས་ཀྱིས་རིག་བྱེད་རང་སྟོབས་ཀྱིས་མ་ཤེས་ཀྱང་ཐོག་མའི་
རིག་བྱེད་བྱེད་པ་པོ་འགའ་ཞིག་ སློབ་ དཔོན་མེད་ པར་ རང་ཉིད་ཀྱིས་ཤེས་ནས་
འཆད་པའང་སྲིད་པ་ཡིན་ནོ། ། དེ་མི་སྲིད་དེ་ད་ལྟའི་སྐྱེས་བུས་དེ་ལྟར་མི་ནུས་
པའི་ཕྱིར་ཞེས་སྒྲུབ་མི་ནུས་ཏེ། སྐྱེས་བུ་ཐམས་ཅད་ནུས་པ་མཉམ་པའི་ངེས་པ་
མེད་དེ་གཅིག་གིས་ཤེས་པ་ཀུན་གྱིས་ཤེས་པ་མ་ཡིན་པས་མི་འདྲ་བ་སྣ་ཚོགས་སུ་
མཐོང་བ་བཞིན་ཏེ། དཔེར་ན་དྲང་སྲོང་རྒྱས་པས་ཟློས་གར་གྱི་བསྟན་བཅོས་བྷ་
ར་ཏ་ཞེས་པ་རང་གིས་ཤེས་ནས་བྱས་པར་འདོད་པ་དེའང་ད་ལྟ་གཞན་གྱིས་བསླབ་
དགོས་པ་ལ་སོགས་པ་བཞིན་ནོ། ། གཞན་ཡང་རིག་བྱེད་ནི་རིག་བྱེད་ཡིན་ལ།
གཞན་ལ་དེ་མེད་པས་རིག་བྱེད་ནི་མ་བྱས་པའོ་སྙམ་ན། ད་ལྟ་ཁ་བྱའམ་ཁ་གཏམ་
བྱས་པ་གནའ་རབས་ཀྱི་ལོ་རྒྱུས་ལ་སོགས་པའི་ཚིག་ཀྱང་དེ་མིན་པ་གཞན་མིན་པས་
ན་དེ་ཡང་མ་བྱས་པར་ཐལ་ལོ། ། རིག་བྱེད་ནས་ལས་སྣ་ཚོགས་བྱེད་པའི་སྔགས་
བསྟན་ལ་སྐྱེས་བུ་ལ་སྔགས་བྱེད་པའི་ནུས་པ་མེད་དོ་སྙམ་ན། བདེན་ ང་ དྲུང་
དཀའ་ཐུབ་ ལྡན་པས་སྐྱེས་བུས་སྔགས་བྱས་པ་ནི་ སངས་རྒྱས་པ་ལ་སོགས་པའི་
57
.



གཞུང་དུའང་ཡོད་ན་དེ་ཡང་མ་བྱས་པར་འགྱུར་རོ། ། སངས་རྒྱས་པའི་སྔགས་
དག་ཀྱང་དུག་ལ་སོགས་པ་ཞི་བའི་ནུས་པ་མངོན་སུམ་གྲུབ་ན་ནུས་ལྡན་གྱི་སྔགས་
བསྟན་པའི་གཞུང་དེ་སྐྱེས་བུས་མ་བྱས་པར་ཁས་ལེན་པ་དོན་མེད་དོ། ། སངས་
རྒྱས་པའི་གཞུང་གི་སྔགས་སྔགས་མ་ཡིན་ནོ་སྙམ་ན་སྒྲུབ་བྱེད་མེད་པའི་མནའ་ཆུ་
བཏུང་དགོས་པ་ཙམ་དུ་ཟད་དོ། ། གཞན་ཡང་ཕྱག་རྒྱ་དང་བསམ་གཏན་ལ་
སོགས་པ་ཡི་གེ་མེད་པ་དག་གིས་ཀྱང་ལས་བྱེད་པ་ཡོད་ན་དེ་དག་ཀྱང་སྐྱེས་བུས་མ་
བྱས་པར་འགྱུར་རོ། ། སྐྱེས་བུས་སྔགས་བྱེད་ནུས་ན་ཐམས་ཅད་ཀྱིས་ཅིའི་ཕྱིར་མི་
བྱེད་སྙམ་ན། སྐྱེས་བུ་གཅིག་སྙན་དངགས་བྱེད་པའི་ཕྱིར་ཐམས་ཅད་ཀྱིས་ཅིའི་
ཕྱིར་མི་བྱེད། མི་བྱེད་ན་གཅིག་ཀྱང་མི་བྱེད་པར་འགྱུར་ཞེས་སྨྲ་བ་ལྟར་གྱི་ན་སྟེ།
ནུས་པ་ཁྱད་པར་དང་ལྡན་པའི་སྐྱེས་བུ་ཡོད་པ་ལ་འགལ་བ་ཅན་གྱི་ཚད་མ་མི་
འཇུག་པས་རང་གི་དབང་པོའི་སྤྱོད་ཡུལ་དུ་མ་གྱུར་པ་ཙམ་གྱིས་དེ་འགོག་པར་
རིགས་པ་མ་ཡིན་ནོ། ། སྐྱེས་བུ་ཁྱད་པར་བ་ཁེགས་མི་ནུས་པར་བསྟན་པ་འདིས་
ཐམས་ཅད་མཁྱེན་པའི་ཡེ་ཤེས་མི་སྲིད་པར་སྒྲུབ་པ་ལའང་ལན་ངེས་པར་བསྟན་པ་
ཡིན་ནོ། ། གཉིས་པ་ནི། རྣམ་ཀུན་ཐོག་མེད་གྲུབ་གྱུར་མོད། ། སོགས་ཏེ།
གལ་ཏེ་རིག་བྱེད་ཀྱི་སྒྲ་དང་རྐྱེན་དག་ནི་རང་གི་བསྟན་བྱའི་དོན་ལ་གཅིག་ཏུ་ངེས་
སོ་ཟེར་ན། རང་བཞིན་དང་རྐྱེན་དག་གི་འཇུག་ཡུལ་འཆད་པ་པོས་རྟོགས་པ་སྐྱེ་
ཚུལ་མི་རུང་ན་འཆད་ཚུལ་མི་འདྲ་བ་འབྱུང་བར་མི་སྲིད་དོ། ། ཡོངས་སུ་གྲགས་
པས་འཁྲུལ་མི་སྲིད་པའང་མ་ཡིན་ཏེ་ཡོངས་སུ་གྲགས་པ་མཐོ་རིས་དང་ལྷ་མོ་ལ་
སོགས་ པའི་ སྒྲ་ཡང་ མ་ གྲགས་ པའི་ དོན་ གཞན་ གྱི་ རྗོད་བྱེད་ དུ་ འདོད་ པ་དང༌།
ཡོངས་སུ་མ་གྲགས་པའི་བརྡ་ཡང་མང་དུ་ཡོད་ལ། དེའི་དོན་སྐྱེས་བུས་བསྟན་པ་
ལ་རག་ལས་ཤིང༌། དེ་ཡང་དེའི་ཞེ་འདོད་ལ་རག་ལས་པས་ན་རིག་བྱེད་རང་གི་
ངོ་བོའི་བདེན་པ་ཅན་ཞེས་པ་ཇི་ལྟ་བུ་ཡིན་པ་ཐེ་ཚོམ་གྱི་གནས་སོ། ། གཉིས་པ་
རྟགས་དེ་ཕྱོགས་ཀྱི་ཆོས་སུ་གྲུབ་ན་ཧ་ཅང་ཐལ་བ་ལ། ངག་རྣམས་ཀུན་ཀྱང་མ་
བྱས་ཉིད་འགྱུར་ཚུལ། ། དེ་ཡི་རྟགས་དོན་རིགས་པས་སྒྲུབ་པ་འོ། ། དང་པོ།
58



ཡིག་རྣམས་གཞན་དང་ཁྱད་མེད་ཕྱིར། ། སོགས། གཉིས་པ་ལ། ཡི་གེ་ལས་
གཞན་ངག་རྫས་མ་གྲུབ་དང་། །དེ་ལས་གཞན་པའི་རིམ་པ་མ་གྲུབ་པའོ། །དང་
པོ་ལ། ཆ་བཅས་ཆ་མེད་གང་ཡིན་བརྟགས་ལ་དགག ། རྟག་དང་མི་རྟག་
བརྟགས་ནས་འགོག་པ་དང༌། ། ཁྱབ་དང་མ་ཁྱབ་བརྟགས་ནས་དགག་པ་འོ། །
དང་པོ། ཡན་ལག་དུ་མའི་བདག་ཉིད་ཡིན། །སོགས། གཉིས་པ། མི་རྟག་
ན་ནི་རྩོལ་བྱུང་ཕྱིར། ། སོགས། གསུམ་པ་གལ་ཏེ་དེ་དག་ཁྱབ་བྱེད་མིན། །
སོགས་ཏེ། གལ་ཏེ་རྗོད་བྱེད་མིན་པའི་ཆུ་སྒྲ་སོགས་སྒྲ་ཡན་གར་བ་ཙམ་ཅི་སྟེ་མེད་
སྙམ་ན། དེ་རྗོད་བྱེད་ལས་ཡན་གར་བ་ཞེས་མི་བྱ་སྟེ་ལུང་དུ་མི་སྟོན་པའི་སྒྲ་ཞེས་
བྱའོ། ། ལུང་དུ་སྟོན་པ་ལ་རྗོད་བྱེད་ལས་སྒྲ་ཡན་གར་དུ་མེད་དོ། ། ངག་མེད་
པའི་སྒྲ་སྔ་ཕྱིར་བྱུང་བས་དོན་རིལ་བོ་མི་སྟོན་ནམ་སྙམ་ན། སྒྲ་མེད་པའི་ངག་གིས་
ཀྱང་མི་སྟོན་ཏེ་ནམ་མཁའི་མེ་ཏོག་གི་དྲི་བཞིན་ནོ། ། འོ་ན་ངག་ལ་བརྟེན་ནས་
དོན་གོ་བ་འདི་ཅི་ཞེ་ན། དེ་ནི་ཕྱི་རོལ་ན་རྫས་སུ་ཡོད་པས་ངག་གི་རྫས་ཀྱིས་མ་
ཡིན་ཏེ་ཡི་གེའི་རིམ་པ་དུ་མ་ལ་མིང་ཚིག་ངག་ཏུ་བརྡ་སྦྱར་ཏེ་གོམས་པའི་རྟོག་པ་
ལས་དེ་ལྟར་སྣང་བ་ཡིན་ནོ། ། གཉིས་པ་རིམ་པ་མ་གྲུབ་པར་སྟོན་པ་ལ། ཡི་གེ་
བཀོད་པའི་རིམ་པ་བཀག་པ་དང་། ། རྐྱེན་གྱིས་གསལ་བའི་རིམ་པ་བཀག་པ་
འོ། །དང་པོ། གལ་ཏེ་ཡི་གེ་རིམ་པ་དག །སོགས། གཉིས་པ་ནི། གསལ་
བའི་རིམ་པའང་ངག་མིན་ཏེ། ། སོགས། གཉིས་པ་ཆོས་ཅན་རིག་བྱེད་རྟག་པ་
མི་འགྲུབ་པ་ལ། རྟག་པའི་སྒྲ་ལ་སྒྲུབ་བྱེད་མི་སྲིད་ཚུལ། ། དངོས་སྟོབས་རིགས་
པས་སྒྲ་མི་རྟག་སྒྲུབ་གཉིས། ། དང་པོ་ལ། སྒྲ་རྟག་སྒྲུབ་ལ་དཔེ་མེད་རིགས་པ་
བསྟན། །རིགས་པ་དེས་མཚོན་རྟགས་གཞན་སུན་དབྱུང་ཚུལ། །དང་པོ། ངོ་
ཤེས་པ་དང་ཡོད་སྦྱོར་སོགས། ། སོགས་ཏེ། དེ་ཡང་སྔར་མཐོང་བ་དང་ཕྱིས་
མཐོང་དག་ངོ་བོ་ཐ་དད་པ་སྟེ་སྔར་གྱི་དེ་མ་འགགས་པར་མཐོང་བར་མི་འདོད་དེ་
མར་མེ་དང་འབབ་ཆུའི་རྒྱུན་བཞིན་དུ་འདོད་ལ། སྟེའུ་སོགས་པ་ལས་ལ་སྦྱོར་བ་
ཡང་སྔར་གྱི་དེ་མ་ཡིན་ཏེ་ལས་ལ་སྦྱར་བའི་ནུས་པས་ཁྱད་པར་དུ་བྱས་པའི་སྐད་
59



ཅིག་ཡིན་གྱི་སྔར་གྱི་དེ་ཡིན་ན་ལས་མི་བྱེད་པའམ་སྔར་ནས་ཀྱང་ལས་བྱེད་པར་ཐལ་
བར་འགྱུར་རོ། ། དངོས་པོ་མ་ཡིན་པས་ལས་མི་བྱེད་དུ་ཆུག་ཀྱང་དངོས་པོ་ཉིད་
སྐད་ཅིག་མ་ཡིན་པས་དེ་ལས་ལ་སྦྱར་བ་ཡིན་གྱི་རྟག་པ་ལས་ལ་སྦྱར་བ་ནི་མི་སྲིད་
པས་ན་མི་འདོད་དོ། ། དེ་བཞིན་དུ་རྡོ་རྗེའི་རི་ལ་སོགས་པའང་གྲང་བ་དང་དྲོ་བ་
སྣང་བ་དང་མི་སྣང་བ་དག་གི་ཁྱད་པར་དམིགས་པའི་ཕྱིར་སྐད་ཅིག་ཐ་དད་པར་
འདོད་ཀྱི་རྟག་པ་མ་ཡིན་ནོ། ། དེ་ཕྱིར་སྔར་གྱི་ཨ་རྟག་པ་ཉིད་སླར་ཡང་དམིགས་
པ་མ་ཡིན་ཏེ་ཤེས་པ་ཐ་དད་པའི་རྒྱུ་ཡིན་པའི་ཕྱིར་ན་ནིང་དང་ད་ལོའི་མྱུ་གུའི་ས་
བོན་ཐ་དད་པ་བཞིན་ནོ། ། གལ་ཏེ་རྒྱུ་རྟག་པ་ཆ་མེད་ཀྱི་ཐ་དད་མེད་པ་ཡིན་ན་དེ་
ལ་ལྷན་ཅིག་བྱེད་པས་ཕན་གདགས་སུ་མི་རུང་བས་དེས་རང་འཛིན་ཤེས་པ་སྔ་ཕྱིར་
བསྐྱེད་པའི་རྒྱུ་མཚན་མེད་པས་ཅིག་ཆར་བསྐྱེད་པར་འགྱུར་རོ། ། དེ་ཤེས་པ་སྐྱེད་
པའི་རྒྱུ་མིན་ན་ནི་དེ་ལ་དམིགས་ནས་ཤེས་པ་སྐྱེ་བར་བཞག་པའང་མི་འཐད་དོ། །
གཉིས་པ། རྟགས་ངན་གཞན་ཡང་སུན་དབྱུང་བྱ། ། སོགས་ཏེ། དེ་ལས།
བློ་ནི་སྐྱེས་བུའི་རྟེན་ཅན་མིན། ། སོགས་རྐང་པ་བདུན་པོ་འདི་གོང་དུ་རྟག་པ་
རྣམས་གསལ་བྱེད་ཀྱི་རྒྱུས་གསལ་བ་ཙམ་མོ་ཞེས་འདོད་པ་ལ་གསལ་བྱེད་ཀྱི་རྒྱུ་དེས་
གསལ་བྱ་རྟག་པ་རྣམས་ ལ་ སྔོན་མེད་པའི་ ཕུལ་དུ་བྱུང་ བ་ བསྐྱེད་པ་ཡིན་ནམ།
སྒྲིབ་པ་བསལ་བ་ཡིན་ནམ། དེའི་བློ་བསྐྱེད་པ་གསུམ་གང་ཡིན།དང་པོ་མི་སྲིད་དེ་
དེའི་ངོ་བོ་ལ་ཕུལ་དུ་བྱུང་བ་བྱར་མེད་ལ་ཡོད་ན་མི་རྟག་པར་འགྱུར་རོ། ། གཉིས་
པ་ལྟར་ཡང་མི་འཐད་དེ། གལ་ཏེ་ཁྱོད་ཀྱི་དེ་ངོ་བོའི། ། སོགས་ཀྱིས་བཀག་ལ།
གསུམ་པ་ལྟར་གསལ་བ་བློ་ཡིན་ལ་དེའི་གོ་རིམ་ངག་གོ་ཞེ་ན། བློ་དང་ངག་གཅིག་
ཏུ་འགྱུར་ལ་དེ་ལྟ་ན་ངག་ནི་མ་བྱས་པའི་ཕྱིར་སྐྱེས་བུས་མ་བྱས་པའམ་སྐྱེས་བུའི་
རྟེན་ཅན་ཡང་མ་ཡིན་པར་འགྱུར་ཞིང༌། དེ་ལ་ཁས་བླངས་ལ་སོགས་པས་གནོད་
དོ་ཞེས་རང་འགྲེལ་དང་ཤཱཀྱ་བློའི་འགྲེལ་བར་གསུངས་ལ། འདིར་ནི་ངོ་ཤེས་ཀྱི་
བློ་སོགས་ཀུན་ལ་སྦྱར་བ་མི་འགལ་ལམ་ཞེ་ན་མི་འགལ་ཏེ། འདི་སྒྲ་རྟག་པར་སྒྲུབ་
པར་བྱེད་པའི་རྟགས་ངན་ངོ་ཤེས་སོགས་བཀག་པའི་རྗེས་སུ་སྟོན་པ་ལ་རྒྱུ་མཚན་
60



ཡོད་པའི་ཕྱིར་ཏེ། ཡི་གེ་རིམ་པ་གསལ་བའི་བློ་ཁོ་ནར་མ་ཟད་རྟག་པ་ཤེས་པའི་
བློ་ཀུན་ལ་སྦྱར་དུ་ཡོད་པར་བསྟན་པ་ཡིན་པས་འདིར་གཞུང་གི་གོ་རིམ་དང་མཐུན་
པར་བཤད་པ་ཡིན་ནོ། ། དེས་ན་ཡུལ་གྱི་རྣམ་པ་གསལ་བ་བློ་ཡིན་ཡང་རྣམ་པ་
དེའི་རྒྱུ་གཟུང་ཡུལ་ཐ་དད་མེད་ན་བློ་རྣམ་པ་དང་དུས་ཀྱི་ཐ་དད་ཀྱང་འབྱུང་མི་
ཤེས་པར་དཔོག་པ་ཡིན་ནོ། །གཉིས་པ་རང་ལུགས་སྒྲ་མི་རྟག་པར་བསྒྲུབ་པ་ལ།
རྩ་བའི་གཏན་ཚིགས་རྣམ་པར་དགོད་པ་དང་། ། དེ་ཡི་ཁྱབ་པ་ཉིད་ནི་བསྒྲུབ་པ་
འོ། ། དང་པོ། འཇིག་པ་ཡོད་ཙམ་འབྲེལ་བ་ཅན། ། སོགས། གཉིས་པ་ལ།
ལྟོས་མེད་རྟགས་ཀྱི་རྗེས་འགྲོ་བསྒྲུབ་པ་དང༌། ། གནོད་པ་ཅན་གྱིས་ལྡོག་ཁྱབ་
བསྒྲུབ་པ་འོ། ། དང་པོ་ལ། འཇིག་པ་རྒྱུ་གཞན་འགྱུར་ལ་གནོད་པ་བསྟན། །
འཇིག་པ་རྒྱུ་གཞན་མེད་ལ་རྩོད་པ་སྤང་། ། དང་པོ། མེ་ལས་དོན་གཞན་འགྱུར་
བ་དག ། སོགས་ཏེ། དེས་ན་དངོས་པོ་ཐམས་ཅད་རང་གྲུབ་པའི་སྐད་ཅིག་
གཉིས་པར་མི་སྡོད་པ་ནི་འཇིག་པའམ་མི་རྟག་པ་ཞེས་བྱ་བ་ཡིན་ལ། དེ་མེད་པ་
ཙམ་མིན་པར་རྒྱུས་བྱས་པའི་ངོ་བོ་ཉིད་དུ་ཁས་བླངས་ན་ཤིང་མེད་པར་འཇོག་པའི་
རྒྱུ་མཚན་གཞན་སྲིད་པ་གསུམ་ན་རྙེད་པར་མི་འགྱུར་ཞིང་མེད་པ་ཙམ་ནི་གང་
གིའང་འབྲས་བུ་ ཡིན་ མི་སྲིད་ པས་ ཐོ་ བ་ སོགས་ ཀྱིས་ འཇིག་ པ་ བྱེད་ ཅེས་ དང་།
འཇིག་པ་རྒྱུ་ལས་བྱུང་ཞེས་འཛིན་པ་ལེགས་པར་བརྟགས་ན་རྒྱུས་ཅི་ཡང་མ་བྱས་ལ།
རྒྱུ་ལས་བྱུང་བའི་འཇིག་པ་དངོས་པོར་གྱུར་པ་ཅི་ཡང་མེད་དེ། ཐོ་བས་ནམ་
མཁའ་བྱས་ཞེས་དང་ནམ་མཁའ་ཐོ་བ་ལས་བྱུང་ཞེས་ཁས་ལེན་པ་དང་མགོ་་་་
མཚུངས་པར་སོང་བས་མིང་ཙམ་ལྷག་མར་ལུས་པ་ཡིན་པས་འཇིག་རྒྱུ་གཞན་ལ་
ལྟོས་པ་ཞེས་པ་རིགས་པས་རྡུལ་ཙམ་ཡང་བསྒྲུབ་མི་ནུས་པས་ན་ལྟོས་མེད་དུ་གྲུབ་པ་
ཡིན་ནོ། ། གཉིས་པ་རྩོད་སྤང་ལ། དངོས་འགལ་གཅིག་ཏུ་ཐལ་བའི་གནོད་
བྱེད་མེད། ། གཅིག་དང་ཐ་དད་མཚུངས་པའི་གནོད་བྱེད་མེད། ། དང་པོ།
འཇིག་པ་རྒྱུ་མེད་ཅན་ཡིན་ནའང་། ། སོགས་ཏེ། དེ་ལྟར་སྐད་ཅིག་གཉིས་པར་
ཞིག་པའི་ཆ་ནི་རང་གི་ངོ་བོ་མེད་པར་དགག་པ་ཙམ་དུ་སྒྲུབ་ཀྱི་དངོས་པོ་ཅུང་ཟད་
61



ཀྱང་མི་འདོད་པས་ན་མེད་པ་ཞེས་པ་དེའི་ཐ་སྙད་དགག་པ་མ་ཡིན་ཏེ། མདུན་
འདིར་བུམ་པ་མེད་པར་ཁེགས་པ་ལས་བུམ་མེད་ཀྱི་ཐ་སྙད་གྲུབ་པ་བཞིན་ནོ། །
དེས་ན་དེའི་ཐ་སྙད་ཡོད་པ་ཙམ་ལས་དོན་དེ་དངོས་པོར་ཡོད་པ་མི་འགྲུབ་སྟེ།
གྲུབ་ན་ཞིག་ནས་མེད་པ་སྔར་གྱི་མར་མེ་འགགས་པ་ད་ལྟ་མེད་པ་ལྟ་བུ་དང༌། སྔ་
ན་མེད་པ་ས་བོན་གྱི་དུས་ན་མྱུ་གུ་མ་བྱུང་བ་ལྟ་བུ་དང་། ཕན་ཚུན་མེད་པ་རྟ་ལ་
བ་ལང་གི་རྭ་མེད་པ་ལྟ་བུ་དང༌། གཏན་ནས་མེད་པ་རི་བོང་གི་རྭ་མེད་པ་ལྟ་བུའང་
དངོས་པོར་འགྱུར་ན་མཐར་དངོས་མེད་ཀྱི་མཚན་གཞི་གཞག་རྒྱུ་གང་ཡང་མི་རྙེད་
དོ། ། དེ་ལྟར་དངོས་དངོས་མེད་གང་ལའང་སེལ་འཇུག་གི་དབང་གིས་དེ་དང་
དེའི་ཐ་སྙད་བྱེད་པ་ནི་དེ་དང་དེའི་ལྡོག་ཕྱོགས་ཀྱི་སྒྲོ་འདོགས་སེལ་བ་ཡིན་པས་ན་
དགག་བྱ་ལ་བསྟེན་ནས་དགག་པའི་ཐ་སྙད་ཞུགས་པ་དེས་དགག་བྱ་དེ་མེད་པ་ཙམ་
བློ་ཡུལ་དུ་འཕེན་པ་ལས་འདས་ནས་དགག་པ་ཉིད་དོན་དུ་དངོས་པོར་ཡོད་པར་
སྒྲུབ་མི་ནུས་ཏེ། བདེན་གྲུབ་བཀག་ཙམ་ལ་སྟོང་པ་ཉིད་ལ་སོགས་པའི་བརྡ་སྦྱར་
བ་བཞིན་ནོ། ། དེས་ན་བརྡའི་ཐ་སྙད་ཀྱིས་ནི་བུམ་པའི་འཇིག་པ་དང་བུམ་པའི་
བདག་མེད་ལྟ་བུ་ཆོས་ཆོས་ཅན་ལྟ་བུར་ཡང་སྟོན་ལ། མར་མེ་ཞིག་པས་མུན་པ་
འཐིབ་པ་ལྟ་བུ་ཕན་ཚུན་རྒྱུ་འབྲས་སུ་ཡང་སྟོན་མོད་ཚིག་དེ་ཀུན་རྣམ་གཅོད་ཀྱི་
དབང་གིས་དེ་ལྟར་བརྗོད་པ་ཙམ་ལས་དོན་དེ་དག་རྒྱུ་འབྲས་ཀྱི་དངོས་པོ་དང་ཆོས་
ཅན་ལས་ཐ་དད་པའི་དངོས་པོར་གྱུར་ན་བདག་མེད་དངོས་པོར་གྱུར་པ་དང་སྤྱི་
དངོས་པོར་གྱུར་པ་སོགས་གཏན་ནས་མི་ཁེགས་ལ། དངོས་མེད་དང་རྟག་པ་ལ་དོན་
བྱེད་ནུས་སྟོང་སྒྲུབ་པའི་རིགས་པ་ཇི་སྙེད་པའང་དོན་དུ་མི་འཇུག་དགོས་ནའང
དངོས་སྟོབས་ཀྱི་རིགས་པ་དེ་རྣམས་ནི་ནམ་ཡང་ཁེགས་མི་ནུས་པས་དོན་རང་གི་ངོ་
བོ་ལ་དཔྱོད་པའི་ཚེ་ན་བརྗོད་པར་བྱ་བའི་དོན་ཐམས་ཅད་ལ་དངོས་པོ་དང་དངོས་
པོ་མེད་པ་གཉིས་སུ་ཕྱོགས་ཕྱེས་ནས་དངོས་པོ་མེད་པ་ལ་ངོ་བོ་ཅི་ཡང་ཁས་བླང་
བར་མི་བྱའོ། །དེས་ན་དངོས་པོ་རང་ཉིད་ལ་སྐད་ཅིག་གཉིས་པར་ཡང་མི་འཇིག་
པ་བསལ་བའི་ཆ་ནས་འཇིག་པ་ཞེས་དངོས་པོ་རང་གི་ཆོས་ སུ་ བཤད་ པ་ དང་།
62



སྐད་ཅིག་གཉིས་པའི་དུས་སུ་སྔ་མ་དེ་ཞིག་པ་ཞེས་མེད་པར་བཀག་པ་ཙམ་གྱི་ཆ་
ནས་ཐ་སྙད་བཏགས་པ་དེ་གཉིས་ཀྱི་དང་པོ་ལ་རང་གི་རྒྱུ་ལས་རྒྱུ་གཞན་མི་དགོས་
ལ། ཕྱི་མ་ལའང་རྒྱུ་གཞན་མི་དགོས་ཏེ་སྔ་མ་རང་ཉིད་ཞིག་པ་ལ་དེ་ལྟར་བཏགས་
པའོ། ། དེ་འདོགས་པ་ནི་མི་འཇིག་པ་དང་མ་ཞིག་པའི་སྒྲོ་འདོགས་གཅོད་པའི་
དགོས་པ་ཅན་ནོ། ། གཉིས་པ། མེད་པ་རང་ཉིད་ལས་ཡོད་ནའང་། །སོགས་
ཏེ། གལ་ཏེ་ཞིག་པ་འདི་འཇིག་པའི་རྒྱུ་དངོས་པོ་ལ་མ་བརྟེན་པར་མི་འབྱུང་བས་
ན་འབྲས་བུར་འགྱུར་རོ་ཞེ་ན། ཞིག་པའི་ཐ་སྙད་ཙམ་ལ་ཟེར་རམ་དོན་ཞིག་པ་
རང་ལ་ཟེར། ཐ་སྙད་ནི་དགག་བྱ་ལ་མ་བརྟེན་པར་མི་འབྱུང་བར་འདོད་དེ།
སྔར། དངོས་མེད་ངོ་བོ་ཉིད་མེད་ཕྱིར། །ངོ་བོ་བརྗོད་པ་དཔྱད་བྱ་ཉིད། །མ་
ཡིན་སྒྲ་ནི་དེ་དག་ཉིད། ། རྣམ་གཅོད་རྗོད་པར་བྱེད་པར་གྲུབ། ། ཅེས་བརྗོད་
ལྟར་གཞན་ལ་བརྟེན་ནས་དེའི་ཐ་སྙད་གྲུབ་པའི་ཕྱིར་དེ་ལ་བཏགས་ཡོད་ཅེས་བྱ་སྟེ།
དངོས་པོ་ལ་བརྟེན་པ་བུམ་མེད་ལ་སོགས་པའི་ ཐ་སྙད་ལྟ་ཅི། དངོས་མེད་ལ་
བརྟེན་ནས་ཀྱང་ཕྱུགས་འདི་རྣམས་ལ་རྭ་མེད་པ་མེད་དོ་ཞེས་དགག་པ་གཉིས་ཀྱིས་
རྣལ་མ་རྭ་ཡོད་གོ་བ་དང༌། དེར་མ་ཟད་རི་བོང་གི་རྭ་མེད་ཅེས་བརྗོད་པའང་
དགག་བྱ་ལ་ལྟོས་པའི་སྒྲ་ཡིན་ནོ། །མེད་པའི་ཐ་སྙད་གྲུབ་པ་དེ་ཙམ་གྱིས་བཏགས་
ཡོད་ཙམ་གྲུབ་ཀྱི་དངོས་པོ་ཡིན་པར་སྒྲུབ་མི་ནུས་སོ། །གཉིས་པ་གནོད་པ་ཅན་ནི།
ཇི་ལྟར་སྐྱེ་ལྡན་འགའ་ཞིག་ནི། ། སོགས་སོ། ། སྐབས་འདིར་གོང་གི་རྟགས་
གཉིས་ཀྱི་དོན་ཅུང་ཟད་སྤྲོས་ཏེ་བཤད་ན། དབུ་མ་རྒྱན་གྱི་རྣམ་བཤད་ལས།
སྐད་ཅིག་མར་སྒྲུབ་པའི་རིགས་པ་ལ། ལྟོས་མེད་དང་གནོད་པ་ཅན་གཉིས་སུ་
ཡོད་ལ། དང་པོ། གང་དངོས་པོར་ཡོད་པ་དེ་འཇིག་རྒྱུ་གཞན་ལ་མི་ལྟོས་པར་
རང་སྐད་ཅིག་གིས་འཇིག་པས་ཁྱབ། དཔེར་ན་ གློག་དང་མེ་ལྕེ་ལ་སོགས་པ་
བཞིན། སྒྲའང་དངོས་པོར་ཡོད་པས་སོ་ཞེས་པ་ལྟ་བུ་སྟེ། དེ་ལ་ཁ་ཅིག་བུམ་པ་
ལྟ་བུ་འཇིག་རྒྱུ་དང་མ་འཕྲད་ཀྱི་བར་དུ་རྟག་པ་ཡིན་ཏེ་ཇི་སྲིད་ཐོ་བ་སོགས་ཀྱིས་གྱོ་
མོར་མ་བྱས་པ་དེ་སྲིད་དུ་ཁ་སང་གི་བུམ་པ་དེ་རིང་གི་འདིའང་ཡིན། དེ་རིང་གི་
63



འདི་སང་གི་དེའང་ཡིན་སྙམ་པའོ། །དེ་ལ་འཇིག་པར་བྱ་རྒྱུའི་དངོས་པོ་དང་ཞིག་
པ་དངོས་མེད་གཉིས་ཀ་ལ་འཇིག་ཅེས་པའི་སྒྲ་འཇུག་མོད་ཀྱི། གང་ལྟར་ཡང་རྒྱུ་
གཞན་མི་དགོས་ཏེ་དང་པོ་ལྟར་ན་རང་སྐྱེད་བྱེད་ལས་གཞན་མི་དགོས་ལ། ཕྱི་མ་
ལྟར་ན་རྒྱུ་གཏན་མི་སྲིད་པས་སོ། །བུམ་པ་གཅིག་སྐྱེས་ནས་སྐད་ཅིག་བརྒྱའི་བར་
དུ་འཇིག་རྒྱུ་དང་མ་ཕྲད། དེ་ནས་ཕྲད་དེ་ཞིག་པ་ལ་དཔེར་མཚོན་ན། སྐད་
ཅིག་དང་པོ་སྐྱེས་མ་ཐག་པའི་སྐབས་དང་། དེ་ནས་རིམ་བཞིན་སྐད་ཅིག་གཉིས་
པ་སོགས་ཀྱི་སྐབས་ཡོད་དགོས་ཏེ། གལ་ཏེ་དེ་ལྟར་མེད་པར་སྐད་ཅིག་དེ་དག་གི་
གནས་སྐབས་ཀྱི་བུམ་པ་གཅིག་ཡིན་ན། སྐྱེས་མ་ཐག་པའི་སྐད་ཅིག་དང་རྒྱུན་
འགག་ཁ་མའི་སྐད་ཅིག་གི་དུས་ཀྱི་བུམ་པ་གཉིས་གཅིག་ཡིན་དགོས་ལ། དེ་ལྟར་
ན་བུམ་པ་དེ་སྐད་ཅིག་གཅིག་གིས་ཞིག་པར་གྱུར་པ་ལས་སྐད་ཅིག་བརྒྱུར་མི་གནས་
པར་འགྱུར་ལ། དེ་བཞིན་དུ་བར་གྱི་སྐད་ཅིག་གཅིག་སོ་སོ་ཐ་དད་མ་ཡིན་པར་
སོང་ན་སྐད་ཅིག་དེ་མི་ཚང་བར་འགྱུར་བ་ཡིན་ཏེ། སྐད་ཅིག་ཅེས་པ་དེའང་བུམ་
པ་དང་ངོ་བོ་ཐ་དད་པར་བུམ་པ་རྟག་ནས་སྐད་ཅིག་ལོགས་སུ་བགྲང་རྒྱུ་ཡོད་པ་ལྟ་
བུ་མི་སྲིད་དོ། ། དེ་བཞིན་དུ་ཞག་ལོ་བསྐལ་པ་ཇི་ཙམ་གནས་ཀྱང་དེ་སྐད་ཅིག་
མར་གྲུབ་སྟེ། སྐད་ཅིག་མ་མ་བསགས་པའི་ལོ་ སོགས་གྲུབ་མི་ཤེས་པ་བཞིན་
ནོ། །མི་ལོ་བརྒྱར་སྡོད་དོ་ཞེས་པའང་ལོ་རེ་རེ་བ་བརྒྱ་བརྩིས་པ་ཡིན་ལ། ལོ་
ལའང་ཟླ་བ་བཅུ་གཉིས་མ་ཚང་ན་ལོར་མི་རུང་ལ། ཟླ་བ་ལའང་ཞག་སུམ་ཅུ།
ཞག་ལའང་དབྱུ་གུ་དྲུག་ཅུ། དབྱུ་གུ་རེ་ལ་སྲང་དྲུག་ཅུ། སྲང་རེ་ལ་དབུགས་
དྲུག དབུགས་རེ་ལ་འབྱིན་རྔུབ་གཉིས། དེའི་རེ་རེ་ལའང་སྐད་ཅིག་དུ་མ་ཡོད་
དེ། ཨུཏྤ་ལའི་འདབ་མ་བརྒྱ་བརྩེགས་པ་ཁབ་ཀྱིས་སྐྱེན་པར་ཕུག་པ་བཞིན་དུ་
སྐད་ཅིག་རྣམས་རིམ་པས་འབྱུང་བ་མ་གཏོགས། གོ་རིམ་འཆོལ་བར་འབྱུང་མི་
ཤེས་ལ། དེའི་ནང་གི་སྐད་ཅིག་གཅིག་ལྟ་བུ་མ་ཚང་ཡང་། དེའི་གྲངས་ཀྱི་སྡོད་
ཡུན་ཐུང་མི་འགྲོ་བ་མི་སྲིད་ཅིང༌། སྐད་ཅིག་དང་པོ་དང་གཉིས་པའི་དུས་ཀྱི་
དངོས་པོ་དེ་གཅིག་ཡིན་པར་གྱུར་ན། སྐད་ཅིག་དང་པོ་ཁོ་ན་བཞིན་ལས་གཉིས་
64



པ་དོན་མེད་པར་འགྱུར་ལ། དེ་སྐད་ཅིག་དང་པོ་དེ་ལས་གཡོ་བ་མེད་ཅིང་མི་
འཇིག་ནི་མཐར་འགྱུར་བའང་མི་སྲིད་ཅིང་། མདོར་ན་སྐད་ཅིག་དང་པོ་ལ་ཆོས་
ཅི་དམིགས་པ་དེ་ལས་གཞན་དུ་དམིགས་ཀྱང་མི་རུང་སྟེ། སོ་རྙིང་དང་སྔ་ཡོད་ད་
ཡོད་ཀྱི་ཁྱད་པར། སུའི་དབང་པོའི་ཡུལ་དུ་གྱུར་མ་གྱུར། བྱ་བ་བྱེད་པ་དང་མི་
བྱེད་པའི་དངོས་པོ་ཐ་དད་མེད་པར་འགྱུར་དགོས་ན། དེ་ལྟར་མ་ཡིན་པས་སྔ་མ་
ཞིག་ནས་ཕྱི་མའི་གནས་སྐབས་སྐྱེ་བར་ངེས་ཏེ། གང་བུམ་པ་ལྟ་བུ་ལའང་སྔ་མ་ཆུ་
མེད་པའི་དུས་དང་ད་ལྟ་ཆུ་ཡོད་པའི་དུས་ཀྱི་བུམ་པ་གཅིག་ཡིན་ན། ཆུ་མེད་པའི་
གནས་སྐབས་ཡིན་བཞིན་ཆུ་ཡོད་པ་ཡིན་དགོས་ལ་དེ་མི་སྲིད་པས་སྔ་མ་ཆུ་མེད་
སྐབས་ཀྱི་བུམ་ པ་དེ་འགགས་པར་ཤེས་པར་བྱ་སྟེ། དེ་མ་འགགས་ན་ཆུ་ཡོད་
འབྱུང་བའི་གོ་སྐབས་མི་སྲིད་པ་ཡིན་ནོ། །དེ་བཞིན་དུ་དངོས་པོའི་ཆོས་གང་འདི་
དོན་བྱེད་པར་སྣང་བ་ཐམས་ཅད་སྐད་ཅིག་སྔ་མ་མ་འགགས་ན་ཕྱི་མ་མི་སྐྱེ་བས་
དངོས་པོ་རང་གི་སྐྱེ་འགག་གཉིས་རྒྱུ་གཅིག་གིས་འཕེན་པ་ལས་འགག་པ་ལ་རྒྱུ་
གཞན་མི་དགོས་པར་ཤེས་པར་བྱའོ། ། དེ་ལྟར་སྐད་ཅིག་གིས་སྐྱེ་ཞིང་འགག་པ་
ཡིན་མོད་ཀྱི། འདྲ་བ་བར་མ་ཆད་དུ་བྱུང་བ་ལ་འཁྲུལ་བས་རྒྱུ་བྱས་ཏེ་གཅིག་པུར་
བཟུང་བ་ཡིན་པ། དཔེར་ན། ན་ནིང་བདག་ཆུ་འདིར་བརྒལ། སང་ཡང་
བརྒལ་ལོ་སྙམ་དུ་ན་ནིང་དང་ད་ལོ་སང་ཕོད་ཀྱི་ཆུ་བོ་དེ་གཅིག་རྟག་ལྟ་བུར་སེམས་
ཀྱང༌། བརྟགས་ན་ན་ནིང་དང་སང་ཕོད་ཕར་ཞོག ད་ནང་གི་ཆུ་ཡི་ཤུལ་ན་
ཟིལ་བ་ཙམ་ཡང་མེད་པར་ཆུ་གསར་བ་ཞིག་བྱུང་བ་ཡིན་པ་བཞིན་ནོ། ། དེས་ན་
བུམ་པ་ལྟ་བུ་ཐོ་བས་འཇིག་གོ་ཞེས་སེམས་པ་ནི། བུམ་པའི་སྐད་ཅིག་མ་འོངས་པ་
རྒྱུན་མཐུད་དེ་སྐྱེ་བ་བཀག་སོང་བ་ལ་བུམ་པ་བཤིག་ཅེས་བརྗོད་ཀྱི། དངོས་སུ་
བུམ་འཇིག་གི་རྒྱུ་ནི་མ་ཡིན་ཏེ། ཐོ་བས་ཐོ་བ་རང་ངམ་གྱོ་མོའམ་དེ་ལས་གཞན་
པ་ཞིག་བྱེད་པ་ཡིན་ཞེས་བརྟགས་ན། རང་བྱེད་མི་སྲིད་ལ། བུམ་པས་ཉེར་
ལེན་དང་ཐོ་བས་ལྷན་ཅིག་བྱེད་རྐྱེན་བྱས་ནས་གྱོ་མོ་སྐྱེ་བར་བྱེད་མོད། འོན་ཀྱང་
གྱོ་མོ་བྱས་པ་ཡིན་གྱི་བུམ་པ་ཅི་ཞིག་བཤིག ཐོ་བ་གཅིག་གིས་བུམ་པ་དངོས་མེད་



དུ་འཇིག་པ་དང་ གྱོ་མོ་དངོས་ པོ་ གཉིས་ཅིག་ཅར་བསྐྱེད་དོ་སྙམ་ན། དངོས་
དངོས་མེད་གཉིས་བྱ་བའི་ཡུལ་དུ་མི་རུང་ལ། གྱོ་མོ་ལས་གཞན་བྱས་པས་བུམ་པ་
མི་འཇིག་སྟེ། ཀ་བ་བྱས་པས་བུམ་པ་མི་འཇིག་པ་བཞིན་ནོ། །གང་ཐོ་བས་བུམ་
པ་བཤིག་གི་གྱོ་མོ་མེ་བུས་པའི་ཐལ་བ་ལྟར་ཤུགས་ལས་བྱུང་ངོ་སྙམ་ན། རྫ་མཁན་
གྱིས་ཀྱང་འཇིམ་པ་བཤིག་པར་འགྱུར་གྱི་བུམ་པ་བུས་པར་མི་འགྱུར་བ་སོགས་ཧ་
ཅང་ཐལ་ལོ། ། དེས་ན་འཇིག་པ་དངོས་མེད་རྒྱུ་ཡིས་བྱེད་དོ་ཞེས་གང་སྨྲ་བ་དེས་
དོན་ལ་རྒྱུ་ཡིས་ཅི་ཡང་མི་བྱེད་པར་ཁས་བླངས་པ་སྟེ། མེད་པར་ལྟ་ཟེར་བ་དང་
བལྟ་རྒྱུ་མེད་ཟེར་བ་གཉིས་དོན་དུ་འདྲ་བ་བཞིན་ནོ། །གཉིས་པ་གནོད་པ་ཅན་གྱི་
གཏན་ཚིགས་ནི། ཁ་ཅིག་གིས་བྱ་རོག་ཕལ་ཆེར་ནག་པོ་ཡིན་ཡང་དཀར་པོ་ཡོད་
སྲིད་པ་ལྟར། དངོས་པོ་ཕལ་ཆེར་མི་རྟག་ཀྱང་དབང་ཕྱུག་ལ་སོགས་པ་འགའ་
ཞིག་དངོས་པོ་ཡིན་ཀྱང་རྟག་པའང་སྲིད་དོ་ཟེར་ན། གང་རིམ་དང་ཅིག་ཆར་དུ་
དོན་བྱེད་ནུས་པས་སྟོང་པའི་རྟག་པ་ཡིན་ན་དངོས་པོ་མ་ཡིན་པས་ཁྱབ། དཔེར་
ན་ནམ་མཁའ་བཞིན། དབང་ཕྱུག་རྟག་པའང་དོན་བྱེད་པས་སྟོང་ངོ། ། ཞེས་
གང་དོན་བྱེད་ན་ནི་རིམ་ཅན་དང་སྐད་ཅིག་མ་ཉིད་ཡིན་དགོས་ལ། རྟག་པ་ལ་
འགྱུར་བ་མི་འཐད་པས་དོན་བྱེད་པས་སྟོང་ཞིང་གང་དོན་བྱེད་པས་སྟོང་པ་དེ་ལ་
དངོས་པོ་མི་སྲིད་དེ། མདོར་ན་རྟག་ན་དངོས་པོ་ཡིན་པ་འགལ། དངོས་པོ་
ཡིན་ན་རྟག་པ་འགལ་ཏེ། དེ་གཉིས་ཀྱི་གཞི་མཐུན་ཤེས་བྱ་ལ་མི་སྲིད་པར་ཤེས་
པར་བྱའོ། །དེ་ལྟར་ན་རྟག་པའི་དངོས་པོ་མི་སྲིད་ཅིང་དངོས་པོ་གང་ཡོད་འཇིག་
པ་རྒྱུ་གཞན་ལ་མི་ལྟོས་པར་གྲུབ་པས་ཤེས་བྱའི་ཁྱོན་གང་ནའང་དངོས་པོ་རྟག་པ་
ཞིག་མེད་པར་ཤེས་པར་བྱ་སྟེ། གང་དོན་བྱེད་མི་ནུས་པ་ནམ་མཁའ་ལ་སོགས་པ་
ནི་དོན་དུ་ཡོད་པ་མ་ཡིན་ཏེ། དངོས་པོ་གཞན་བསལ་བའི་ཆ་ལ་སྒྲོ་བཏགས་པ་
ཙམ་ཡིན་ལ། ནམ་མཁའ་རྟག་པ་སོགས་ཀྱི་དཔེར་བྱས་པ་ནི་མི་རྟག་པ་མ་ཡིན་པ་
ཙམ་ལ་བཞག་པ་ཡིན་གྱི། རྟག་པའི་རང་བཞིན་དུ་གྲུབ་པ་ནི་ཅིའང་མེད་དོ། །
དེ་ལྟ་བུའི་ཚུལ་གྱིས་སྐྱེས་པ་ཉིད་འཇིག་པའི་དོན་དུ་གོ་བ་འདི་ཐ་སྙད་ཀྱི་ཚད་མའི་
ལt + * ཆཀ༧སམ༔ ༧ --+ ༤འབ་ཚ= ཨi.
=iཆདི་
ཙ
ཆགས ༑ ༧ Ar %, e
ཅད༌ཀ
== =
=++
ས*
*ཅ
+ *
*******
*
ལགས་
ཀ
-
---
-



ནང་ན་དོན་ཕུལ་དུ་བྱུང་བ་ཡིན་ཏེ། འདི་ལ་བརྟེན་ནས་བྱ་བྱེད་རྒྱུ་འབྲས་ཀྱི་རྣམ་
གཞག་འཁྲུལ་མེད་དང་ཐ་སྙད་ཀྱི་ཡིན་ལུགས་ཤེས། སྲིད་ལ་ཞེན་པ་དང་རྟག་
དངོས་སོགས་ཕྱིན་ཅི་ལོག་གི་རྟོག་པ་མ་ལུས་པ་བཟློག དངོས་པོ་མེད་པའི་སྟོང་
ཉིད་ལ་བདེ་བླག་ཏུ་འཇུག་ནུས་པ་སོགས་རྣམ་བྱང་གི་ཆོས་དཀར་ཐམས་ཅད་ཀྱི་རྩ་
བ་ཡིན་པས། བཅོམ་ལྡན་འདས་ཀྱིས་ཀྱང་། རྗེས་ཐམས་ཅད་ཀྱི་ནང་ནས་
གླང་པོ་ཆེའི་རྗེས་མཆོག་ཡིན་པ་བཞིན་དུ། འདུ་ཤེས་ཐམས་ཅད་ཀྱི་ནང་ནས་མི་
རྟག་པའི་འདུ་ཤེས་མཆོག་ཡིན་ནོ། །ཞེས་གསུངས་སོ། །གསུམ་པ་ལྡོག་ཁྱབ་མ་
གྲུབ་པར་སྟོན་པ་ལ། མ་བྱས་རྟགས་དེ་བསྒྲུབ་བྱར་འཁྲུལ་བའི་ཚུལ། ། མ་
འཁྲུལ་འདོད་པ་གཞན་ལན་དགག་པ་འོ། ། དང་པོ། སྐྱེས་བུས་མ་བྱས་ཞེས་བྱ་
ཉིད། ། སོགས། གཉིས་པ་ནི། གལ་ཏེ་བྱས་དག་ལོག་ཉིད་དུ། ། སོགས།
གཉིས་པ་སྒྲུབ་བྱེད་ཡང་དག་ཡིན་ན་ཚུལ་གསུམ་ཚང་དགོས་པར་བསྟན་པ་ནི།
གལ་ཏེ་རྗེས་འགྲོ་ལྡོག་པ་དང༌། ། སོགས། གཉིས་པ་སྔགས་ཚིག་བྱེ་བྲག་ཏུ་
དགག་པ་ལ། སྔགས་རྣམས་སྐྱེས་བུས་བྱས་པ་ཉིད་དུ་སྒྲུབ། ། དེ་ཡིས་སྐྱེས་བུ་
ནུས་མེད་སྒྲུབ་པ་བསལ། ། དང་པོ་ལ། སྔགས་རྣམས་སྐྱེས་བུས་བྱས་པར་
འཐད་མདོར་བསྟན། ། དེ་ཡི་ཚུལ་ནི་རིགས་པས་རྒྱུས་པར་སྒྲུབ། ། དེ་ཕྱིར་
སྔགས་རྣམས་བྱས་པར་མཇུག་བསྡུ་བའོ། །དང་པོ། འགའ་ཡིས་བརྡ་བྱས་ཉིད་
ཡིན་ ན། ། སོགས། གཉིས་པ་ལ། སྐྱེས་བུས་མ་བྱས་པ་ལ་མི་འཐོད་་་་་
བརྗོད། །སྐྱེས་བུས་བྱས་འདོད་རིང་ལ་མི་མཚུངས་ཚུལ། ། དང་པོ་ལ། གོ་
རིམ་ལོག་སོགས་འབྲས་བུ་སྟེར་བར་ཐལ། ། སྔགས་ཀྱིས་འབྲས་བུ་རྟག་ཏུ་སྟེར་
བར་ཐལ། ། སྒྲུབ་པོ་ཀུན་ལ་ཁྱད་མེད་སྟེར་བར་ཐལ། དང་པོ། ཅི་སྟེ་དངོས་
པོའི་ནུས་ཡིན་ན། ། སོགས། གཉིས་པ། དེ་དོན་རྟག་ཏུ་འགྲུབ་པར་་་་་
འགྱུར། །སོགས། གསུམ་པ་ལ། ཐལ་བ་དངོས་དང་ཉེས་སྤོང་ལན་འགོག་
པའོ། ། དང་པོ། གལ་ཏེ་དངོས་ནུས་དེ་འདྲ་ནི། ། སོགས། གཉིས་པ་ལ། བྱེད་
པ་པོ་ལ་ལྟོས་པ་མི་རུང་དང༌། །སྔགས་སྒྲ་མངོན་པར་གསལ་ལ་མི་ལྟོས་པའོ། །དང་



པོ། ལེགས་བྱས་མིན་ཕྱིར་བྱེད་པ་པོའི། ། སོགས་ཏེ། ས་བོན་བཏབ་པར་
འདྲ་ཡང་བསོད་ནམས་ཅན་གྱི་ཞིང་ལ་མང་དུ་སྐྱེ་བ་ཡང་རྒྱུ་དེས་དེའི་ངོར་བྱས་པ་
མ་ཡིན་ཏེ་མང་དུ་སྐྱེ་བའི་རྒྱུ་ཉིད་ཚོགས་པ་ཡིན་ནོ། །རྒྱུ་མ་ཚོགས་པ་མེད་པའི་
སྔགས་རྟག་པ་ལ་བྱེད་པོའི་ཁྱད་ཀྱིས་འབྲས་བུ་འབྱིན་མི་འབྱིན་ཡོད་ན་ནི་དེའི་ངོར་
བྱེད་པ་ཁོ་ནར་འགྱུར་རོ། ། ངོར་བྱེད་པ་ནི་མི་སྲིད་དེ་སྔགས་རྟོག་མེད་ཡིན་ལ་
བྲམ་ཟེ་དང་གདོལ་བའང་རྟོག་པས་སྒྲོ་བཏགས་པ་ལས་ངོ་བོས་མ་གྲུབ་པའི་ཕྱིར་
རོ། །ཇི་ལྟར་ན་རིགས་ཐ་དད་དུ་བྱེད་པ་ནི་དབྱིབས་དང་ཡོན་ཏན་ནུས་པ་མི་
འདྲ་བར་མཐོང་བ་ལས་རྟ་དང་བ་ལང་དུ་འབྱེད་པ་ལ་སོགས་པ་ལྟ་བུ་ཡིན་ན་མི་
རྣམས་ལ་འདི་ནི་བྲམ་ཟེ་དང་འདི་ནི་གདོལ་བའོ་ཞེས་ངོ་བོ་ཉིད་ཀྱིས་ཐ་དད་དུ་
དམིགས་པ་མེད་པས་རིགས་ངོ་བོས་མ་གྲུབ་ལ། བྱ་བའི་ཁྱད་པར་ལ་བརྟེན་ནས་
མིང་དང་བརྡས་བྲམ་ཟེ་སོགས་སུ་བཏགས་པ་ནི་འཚོ་བྱེད་དང་ཚོང་བའི་ཐ་སྙད་ལ་
སོགས་པ་བཞིན་ནོ། །དེས་ན་རིག་བྱེད་ཀྱི་སྔགས་ནི་བྲམ་ཟེ་གཙང་མ་སོགས་ཀྱིས་
བཟླས་ན་འབྲས་བུ་འབྱིན་ལ་གཞན་གདོལ་བ་སོགས་ཀྱིས་བཟླ་མི་རུང་ངོ་ཞེས་པ་
འཐད་པར་མི་འགྱུར་རོ། །གཉིས་པ། གལ་ཏེ་མངོན་སུམ་སྦྱོར་ཡིན་ན། །
སོགས་ཏེ། གལ་ཏེ་སྔགས་སྒྲ་ལས་བརྒྱུད་ནས་སྐྱེས་པ་ཡིན་ན་ཆོག་གི་བློ་སྔགས་
མིན་ཡང་སྔགས་སྒྲ་དེའི་རྣམ་པ་ཅན་གྱི་བློ་ནི་སྔགས་སོ་སྙམ་ན། རྟོག་པ་དེ་སྒྲ་
རང་མཚན་གྱི་ཡུལ་ཅན་དུ་མི་འགྲུབ་སྟེ། རང་མཚན་འགགས་ནས་མེད་པ་དང་
མ་འོངས་པ་ལ་དམིགས་པའི་བློ་སྐྱེ་བ་བཞིན་དུ་ནང་གི་རྣམ་པར་རྟོག་པའི་བག་
ཆགས་སད་པ་ཙམ་གྱི་བློ་ཡིན་པས་དེ་ལ་ཡུལ་རང་མཚན་གང་ཡང་མི་འགྲུབ་སྟེ།
རང་མཚན་ལ་ཡུལ་དུས་རང་བཞིན་མ་འདྲེས་པ་དགོས་པས་སོ། །གཉིས་པ་རང་
ལ་སྐྱོན་དེ་མི་མཚུངས་པའི་ཚུལ་ལ། ཡིད་བཟླས་སོགས་ཀྱང་སྔགས་སུ་འཐད་
པའི་ཚུལ། །ཡི་གེའི་གོ་རིམ་བྱས་པ་ཅན་དུ་གྲུབ། །དེས་ན་སྔགས་བྱེད་སྐྱེས་བུ་
གྲུབ་ པ་ འོ། ། དང༌ པོ། རང་ དང༌ སྤྱི་ ཡི་ རང་ བཞིན་ རྣམས། ། སོགས།
གཉིས་པ། གལ་ཏེ་གོ་རིམ་མེད་ན་ནི། །སོགས། གསུམ་པ། ཤེས་མཐུ་
68
•
ཟ ， --
• *I•P-



དག་གིས་སྔགས་ཞེས་པའི། །སོགས་ཏེ། གལ་ཏེ་གོ་རིམ་དེ་སྐྱེས་བུས་བྱས་པ་
མིན་ཡང་དེ་ལ་དེ་འདྲའི་ནུས་པ་ཡོད་པ་ཡིན་ནོ་ཞེ་ན། དེ་ལྟར་ཡིན་དུ་ཆུག་
ནའང་ཕལ་བས་ནི་གོ་རིམ་འདི་ལ་ནུས་པ་འདི་ཡོད་དོ་སྙམ་དུ་ཤེས་པར་མི་འགྱུར་
ཏེ་སྨན་དང་སྔགས་ཀྱི་ནུས་པ་ནི་གཞན་གྱིས་མ་བསྟན་པར་རང་གིས་ཇི་བཞིན་ངེས་
མི་ནུས་པས་དེ་ལྟར་ཤེས་པ་ཡོད་ནའང་ཕལ་བའི་དབང་པོ་ལས་འདས་པའི་དོན་
མཐོང་བའི་སྐྱེས་བུ་ཡོད་པར་འགྱུར་རོ། །ངོ་བོ་ཉིད་ཀྱི་གོ་རིམ་གྱིས་ལས་བྱེད་
པའང་མིན་ཏེ་འགའ་ཞིག་གིས་མྱུར་དུ་གྲུབ་པ་དང༌། འགའ་ཞིག་འབད་ཀྱང་
འབྲས་བུ་མྱུར་དུ་མི་བྱེད་པར་མཐོང་བས་ན་ངོ་བོས་གྲུབ་པ་ལ་ནི་དེ་འདྲའི་ཁྱད་
པར་ཡོད་མི་རིགས་ཏེ་རྒྱུ་གཞན་ལ་ལྟོས་པ་མེད་པར་འབྱུང་དགོས་པས་སོ། །གལ་
ཏེ་ཆོས་དང་ཆོས་མིན་འཕེལ་བས་ཁྱད་པར་ལས་འབྲས་བུ་དེ་ལྟར་འབྱུང་ངོ་སྙམ་ན།
དེ་ཁོ་ནར་མ་ངེས་ཏེ་མཁའ་འགྲོ་མའི་རྒྱུད་ལས་སྲོག་ཆགས་བསད་ནས་ཟོས་ན་
སྔགས་འགྲུབ་ཅེས་དང༌། དེ་བཞིན་དུ་སྲིང་མོའི་རྒྱུད་ལས་འཁྲིག་པ་སྤྱད་པ་དང་།
དུང་ཅན་མའི་རྒྱུད་ལས་རྐུ་བའི་སྤྱོད་པ་ལ་ཞུགས་ན་སྔགས་འགྲུབ་་ཅེས་དམ་ཚིག་
རྣམ་པར་བཞག་པའང་ཡོད་ལ། ཆོས་དང་འགལ་བ་དེ་དག་སྔགས་འགྲུབ་པའི་
རྒྱུར་མི་འགྱུར་ནའང་དེ་དག་དེ་ལྟར་བྱམས་སོགས་ལས་བཟློག་སྟེ་རང་གི་དམ་ཚིག་
གིས་གྲུབ་པ་ནི་སྔགས་བྱེད་པ་པོ་གཙོ་བོ་དེ་དང་སྐལ་བ་མཉམ་པའི་སྤྱོད་པ་ལ་
ཞུགས་པའི་སྒྲུབ་པ་པོ་ལ་དེས་རྗེས་སུ་འཛིན་པའི་དབང་གིས་གང་གི་དོན་དུ་སྔགས་
སྦྱར་ཅིང་བརྡ་བྱས་པ་ལྟར་འབྲས་བུ་འབྱིན་པ་ཡིན་ནོ། །ཇི་ལྟར་ན་ཆོས་མ་ཡིན་
པ་ལས་མངོན་པར་འདོད་པའི་འབྲས་བུ་འཐོབ་ཅེ་ན། འབྲས་བུ་ཐོབ་པ་དེ་ནི་
ཆོས་མིན་དེའི་རྣམ་སྨིན་མ་ཡིན་ཏེ་མངོན་འདོད་ཀྱི་དོན་ཐོབ་པ་དེ་ནི་སྔོན་གྱི་ལས་
ཀྱི་རྣམ་པར་སྨིན་པ་སྔགས་དེ་ཡི་རྐྱེན་ལས་རྙེད་པ་སྟེ། དཔེར་ན་བྲམ་ཟེ་འདི་སོད་
དང་ཁོ་བོས་ཡུལ་སྦྱིན་ནོ་ཞེས་སྨྲས་པའི་ལུང་ངམ་ཚིག་དེ་ལ་ནན་ཏན་བྱས་ཏེ་བྲམ་
ཟེ་བསད་པ་ན་དེས་གྲོང་རྙེད་ཀྱང་དེ་བྲམ་ཟེ་བསད་པའི་རྣམ་སྨིན་གྱི་འབྲས་བུ་མིན་
གྱི་ཕ་རོལ་པོའི་ངག་བསྒྲུབས་པ་དེའི་ལྷན་ཅིག་བྱེད་པ་དང་རང་གི་ལས་ཀྱིས་ཡིན་པ་
༡
69



བཞིན་ནོ། ། ཆོས་མིན་གྱི་སྔགས་ཀྱིས་གཞན་ལ་གནོད་པ་བྱས་པ་དང་བྲམ་ཟེ་
བསད་པའི་རྣམ་སྨིན་ནི་མ་འོངས་པ་ན་དམྱལ་བ་ལ་སོགས་པ་མི་འདོད་པ་འགྲུབ་པ་
ཡིན་ནོ། ། དེ་ལྟར་དངོས་པོ་རྣམས་ཀྱི་ཕན་འདོགས་པའི་ལྷན་ཅིག་བྱེད་པ་ནི་སྣ་
ཚོགས་པར་གྱུར་པ་ཡིན་ནོ། ། གསུམ་པ་མཇུག་བསྡུ། འབྲས་བུ་འདོད་པའི་
སྔགས་རྣམས་ནི། ། སོགས། གཉིས་པ་རིགས་པ་དེས་སྐྱེས་བུ་ལ་སྔགས་བྱེད་
པའི་ནུས་པ་མེད་པར་འདོད་པ་བསལ་བར་བསྟན་པ་ལ། སེལ་ཚུལ་མདོར་་་་
བསྟན་རིགས་པ་གཞན་རྒྱས་བསྟན། ། དང་པོ་ནི། སྐྱེས་བུ་ནུས་མེད་སྒྲུབ་བྱེད་
ནི། ། སོགས། གཉིས་པ་ལ། ཕུལ་བྱུང་སྐྱེས་བུ་མེད་པའི་སྒྲུབ་བྱེད་མེད། །
དེ་འདོད་གང་ལ་ཁས་ལེན་གནོད་པ་བརྗོད། ། དང་པོ། བློ་དབང་སྨྲ་དང་སྐྱེས་
བུ་ཉིད། ། སོགས། གཉིས་པ་ལ། རིག་བྱེད་དོན་ངེས་གང་ཟག་མི་འཐད་
དང༌། ། རིག་བྱེད་དོན་ནི་གཅིག་ཏུ་ངེས་མེད་པ། ། དེས་ན་ངེས་པ་མེད་པའི་
མཇུག་བསྡུ་བའོ། ། དང་པོ་ལ། དངོས་དང་དེ་ཡི་སྒྲུབ་བྱེད་དགག་པ་འོ། །
དང་པོ། སྒྲ་ནི་ཁོ་བོ་འདི་དོན་དང་། ། སོགས། གཉིས་པ། གལ་ཏེ་གང་
ཚིག་ཚད་མ་ཡིས། ། སོགས། གཉིས་པ་རིག་བྱེད་ཀྱི་དོན་གཅིག་ཏུ་མ་ངེས་པར་
སྟོན་པ་ལ། དངོས་དང་དེ་ཡི་སྒྲུབ་བྱེད་བཀག་པ་གཉིས། ། དང་པོ། བདག་
ཉིད་འདོད་ཆགས་སོགས་ལྡན་པའམ། ། སོགས། གཉིས་པ་ལ། རིག་བྱེད་
དོན་ནི་གྲགས་པས་ངེས་པ་བཀག ། རིག་བྱེད་རང་གིས་སྨྲས་པས་ངེས་པ་དགག
།རང་བཞིན་གྱིས་ནི་ངེས་པ་དགག་པ་འོ། །དང་པོ་ལ། རང་གི་ཁས་ལེན་རྣམས་
དང་འགལ་བའི་ཚུལ། ། གྲགས་པས་མཐའ་གཅིག་ངེས་པ་མི་འགྲུབ་པའོ། །
དང་པོ་ལ། འགལ་བ་སྟོན་དང་དེ་ཡི་ལན་དགག་པའོ། ། དང་པོ། འཇིག་
རྟེན་ཚིག་རབ་གྲགས་ཤེ་ན། ། སོགས། གཉིས་པ་ལན་བཀག་པ་ནི། གལ་ཏེ་
གྲགས་པ་ལས་འགལ་བའི། ། སོགས། གཉིས་པ་གྲགས་པས་མཐའ་གཅིག་ཏུ་
ངེས་ པ་ མི་ འགྲུབ་ པའི་ ཚུལ་ ནི། གྲགས་ པ་ ཉིད་ ཀྱི་ སྒྲ་ དོན་ གྱི། ། སོགས།
གཉིས་པ་རིག་བྱེད་རང་སྨྲས་དགག་པ་ལ། རིག་བྱེད་རང་གིས་སྨྲས་པ་མི་སྲིད་



ལ། །སྐྱེས་བུས་སྨྲས་ཀྱང་དོན་ངེས་མེད་པའོ། ། དང་པོ། འགའ་ཞིག་ལམ་ནི་
འདི་ཡིས་ཞེས། ། སོགས། གཉིས་པ། ཐམས་ཅད་ལ་རུང་དོན་གཅིག་གི །
སོགས། གསུམ་པ་ནི། རང་བཞིན་གྱིས་ནི་ངེས་ཡིན་ན། ། སོགས། གསུམ་
པ་མཇུག་བསྡུ་བ་ནི། གང་ལ་འདོད་པ་རང་རྒྱུད་པ། ། སོགས་ཏེ། དེ་ལྟར་བརྡ་
སྐྱེས་བུའི་འདོད་པས་བཏགས་ཤིང་བཏགས་པ་ལྟར་མིང་དོན་བསྲེ་བའི་རྟོག་པ་
གོམས་པ་ལས་སྐབས་ཀྱི་བརྗོད་བྱའི་དོན་གསལ་ཞིང་གཞལ་བྱའི་གནས་གསུམ་ཆར་
སྟོན་པའི་ལུང་ཡང་སྲིད་དེ། ཕལ་བའི་དབང་པོ་ལས་འདས་པའི་དོན་མཐོང་
བའི་སྐྱེས་བུ་རྣམས་ཀྱིས་འཇིག་རྟེན་ན་བརྡ་ཇི་ལྟར་གྲགས་པ་དང་མཐུན་པར་དོན་
སྟོན་པས་ན་སྒྲ་སྐྱེས་བུས་བྱས་པར་འདོད་པ་ལ་ལུང་དོན་ཡང་མི་བསླུ་བ་སྲིད་ཀྱི།
གཞན་སྐྱེས་བུས་མ་བྱས་པར་འདོད་པ་མི་བསླུ་བའི་ལུང་རྡུལ་ཙམ་གྲུབ་པར་མི་
འགྱུར་རོ། ། གཉིས་པ་རིག་བྱེད་ཀྱི་ཕྱོགས་གཅིག་བདེན་པས་ཀུན་བདེན་པར་
སྒྲུབ་པ་དགག་པ་ལ། ཕྱོགས་སྔ་བརྗོད་དང་དེ་ལན་དགག་པ་འོ། ། དང་པོ།
གང་ཕྱིར་རིག་བྱེད་ཕྱོགས་གཅིག་ཕྱིར། །སོགས། གཉིས་པ་ལ། སྒྲུབ་བྱེད་མ་
ངེས་བསྒྲུབ་བྱ་མི་འགྲུབ་དང༌། །ཧ་ཅང་ཐལ་བ་བརྗོད་པ་རྣམ་པ་གསུམ། དང་
པོ། རོ་འདྲ་ངོ་བོ་མཚུངས་ཉིད་ཕྱིར། །སོགས། གཉིས་པ། སྐྱེས་བུ་རྟག་པ་
བྱེད་པོ་ཉིད། ། སོགས། གསུམ་པ། གལ་ཏེ་དེ་ལྟར་ཚད་གྲུབ་ན། ། སོགས།
གཉིས་པ་མཇུག་བསྡུ་བ་ལ། ལུང་དང་དངོས་པོ་འབྲེལ་བ་མེད་པར་བསྟན། །
དེ་ཕྱིར་ལུང་ལོག་བསྐལ་དོན་མི་ལྡོག་པའོ། ། དང་པོ། རྗོད་པ་པོ་ལ་སྒྲ་གནས་
པས། །སོགས། གཉིས་པ། དེ་ཕྱིར་དེ་ནི་ལོག་ནའང་། །སོགས། གཉིས་
པ་འགལ་བ་ཅན་གྱི་བསྟན་བཅོས་དེ་ཁས་ལེན་པ་བླུན་པོའི་རྟགས་སུ་བསྟན་པ་ནི།
རིག་བྱེད་ཚད་མ་དང་ནི་འགལ་བྱེད་སྨྲ། ། སོགས་སོ། ། དེ་ཡང་རང་དོན་རྗེས་
སུ་དཔག་པའི་དོན་མདོར་བསྡུས་ཏེ་བསྟན་པ་ནི། དོན་རྣམ་ངེས་ལས། ཡུལ་
རྣམས་དོན་གྱི་སྤྱི་བཟུང་ནས། །མིང་དང་བསྲེས་ཏེ་རྟོག་བྱེད་པ། ། རྟོག་བཅས་
ཡིད་ཡིན་དེ་དག་གིས། ། ཐ་སྙད་སྣ་ཚོགས་རྒྱས་པར་བྱེད། ། བརྡ་མི་ཤེས་པའི་
71



སྐྱེ་བོས་ཀྱང་། ། བློ་ལ་དོན་གྱི་སྤྱི་སྣང་བ། ། མིང་དང་འདྲེས་རུང་རྟོག་པ་དེས། །
དོན་ལ་འཇུག་ལྡོག་བྱེད་པ་ཡིན། །རྟོག་བཅས་ཡིད་ནི་མེད་པ་ན། །དགག་སྒྲུབ་
ཐ་སྙད་ཀུན་མེད་ཕྱིར། ། རྗེས་སུ་དཔག་དང་བསླབ་པའི་གནས། ། གང་ཡང་
བསྟན་པར་མི་ནུས་སོ། ། རྟོག་པས་མ་འོངས་དོན་གཉེར་སོགས། ། མངོན་གྱུར་
མིན་པའང་འཇལ་ཞིང་སྒྲུབ། ། རྟོག་བཅས་རྗེས་དཔག་མེད་གྱུར་ན། ། ཐམས་
ཅད་བཙས་མ་ཐག་བཞིན་འགྱུར། ། གང་ལ་བརྟེན་ནས་གང་གོ་ནུས། ། རྟགས་
ཡིན་དེ་ཡང་ཕྱོགས་ཆོས་དང༌། ། རྗེས་འགྲོ་ལྡོག་པས་ཁྱབ་པ་སྟེ། ། ཚུལ་གསུམ་
ཚང་ན་འཁྲུལ་བ་མེད། ། མངོན་རྗེས་ཚད་མས་གཏན་ཕབ་པའི། ། རྟགས་ལས་
ལྐོག་ཏུ་གྱུར་པ་འགའ། །རྗེས་སུ་དཔོག་པར་བྱེད་ན་ཡང་། །འབྲེལ་བས་དབང་
གིས་བསྒྲུབ་བྱ་གང་། ། འགྲུབ་པ་འབྲས་དང་རང་བཞིན་རྟགས། ། མི་དམིགས་
པ་འམ་འགལ་དམིགས་པས། ། དགག་བྱ་འགོག་པ་མ་དམིགས་རྟགས། ། དེ་
ལྟར་རྟགས་གསུམ་དག་ཏུ་གནས། ། ཞེས་དང༌། མཁས་འཇུག་ལས། རྗེས་
དཔག་ལ་བློ་གང་གིས་རྗེས་སུ་དཔོག་པར་བྱེད་པ་ནི་རྟོག་པ་དང་བཅས་པའི་ཡིད་
ཡིན་གྱི་གཞན་མ་ཡིན་ནོ། ། རྟོག་པ་ཞེས་པ་ཇི་ལྟ་བུ་ཞེ་ན་ཡུལ་གང་དང་གང་ཡིན་
པའི་དོན་དེའི་རྣམ་པ་སྤྱི་ཙམ་ཡིད་བློར་སྣང་བ་ལ་དེ་དང་དེའི་མིང་དང་བསྲེས་ཏེ་
འཛིན་པ་དཔེར་ན་ཀ་བ་དང་བུམ་པ་ཞེས་སུ་རྣམ་པར་རྟོག་པའམ་ཡིད་ཀྱིས་བརྗོད་
པ་ནི་ཡིད་རྟོག་བཅས་ཞེས་བརྗོད་པར་བྱའོ། །བརྡ་བྱེད་མི་ཤེས་པའི་སྐྱེ་བོ་བྱིས་པ་
ཆུང་ངུ་རྣམས་དང་རྟ་སོགས་དུད་འགྲོ་རྣམས་ཀྱིས་ཀྱང་བློ་ལ་ཟས་སྐོམ་སོགས་ཀྱི་
དོན་སྤྱི་ཙམ་སྣང་བ་དེ་མིང་དང་འདྲེས་པ་མེད་ཀྱང་། འདྲེས་སུ་རུང་བའི་དོན་
སྤྱིའི་རྟོག་པ་དེའི་སྒོ་ནས་དོན་ལ་འཇུག་ལྡོག་བྱེད་པ་ཡིན་ཏེ། དཔེར་ན་ཆུ་དངོས་
སུ་མ་མཐོང་ཡང་། ཆུ་ཤག་ཤག་འབབ་པའི་སྒྲ་ཐོས་པ་ན། སྐོམ་པས་གདུངས་
པས་དུད་འགྲོ་རྣམས་ཀྱིས་ཀྱང་ཆུའི་རྣམ་པ་བློ་ལ་ཤར་ནས་དེ་འདོད་ པའི་རྣམ་
འགྱུར་གྱི་སྒྲ་སྒྲོག་པ་དང་། རྒྱང་རིང་པོའི་ཆུ་ཡི་རྗེས་སུ་སྙེག་ཤེས་པ་ལྟ་བུས་དེའི་ཚུལ་
ཤེས་པར་བྱེད་དོ། ། ཡིད་རྟོག་བཅས་འདིས་ཡུལ་དུས་རྣམ་པ་འདྲེས་པའི་ཚུལ་
ir
in



གྱིས་དོན་རྣམས་ཀྱི་སྤྱི་ཙམ་བཟུང་ཞིང༌། དེ་ཉིད་ལ་དགག་སྒྲུབ་ཀྱི་ཐ་སྙད་སྣ་
ཚོགས་བྱེད་པའི་སྒོ་ནས་ཐ་སྙད་ཐམས་ཅད་གྲུབ་པ་ཡིན་གྱི། གཞན་དུ་ན་རྗེས་སུ་
དཔག་པ་དང་བསླབ་པའི་གནས་གང་ཡང་བསྟན་པར་མི་ནུས་ཏེ། མངོན་སུམ་
ལ་ནི་རང་དུས་ཀྱི་རང་ཡུལ་དེའི་ཆ་ཤས་རྣམས་དང་སྐད་ཅིག་མའི་རང་མཚན་སིལ་
བུ་ཕན་ཚུན་མ་འདྲེས་པར་གནས་པ་ཙམ་སྣང་བ་དེ་ནི་མིང་དང་འདྲེས་སུ་མི་རུང་
བས་དེ་ཁོ་ན་ལ་ཐ་སྙད་ཀྱི་དོན་སྦྱར་བ་མེད་དོ། ། རྟོག་པ་འདིས་ནི་ད་ལྟ་མཐོང་
པའི་ཡུལ་ལ་མིང་དང་རིགས་སོགས་སྦྱར་ནས་འཛིན་པ་ཀུན་རྫོབ་ཀྱི་རྟོག་པའམ་
བརྡ་རྟེན་ཅན་གྱི་རྟོག་པ་ཞེས་བརྗོད་པ་དེ་ཙམ་ཁོ་ན་བྱེད་པར་ཟད་ཀྱི། ་འདས་པ་
ལ་དྲན་པའི་ཚུལ་གྱིས་རྟོག་པ་དང༌། མ་འོངས་པ་ལ་མངོན་པར་འདོད་པའི་ཚུལ་
གྱིས་རྟོག་ པ་དང་། རྗེས་སུ་དཔག་པའི་རྟེན་རྟགས་འཛིན་པའི་རྟོག་ པ་དང་།
རྟགས་དེ་ལས་རྟགས་ཅན་རྗེས་སུ་དཔག་བྱ་ལ་རྟོག་པ་རྣམས་ཀྱི་སྒོ་ནས་མངོན་དུ་མ་
གྱུར་པ་ལྐོག་གྱུར་གྱི་དོན་རྣམས་ཀྱང་གཞལ་བར་བྱེད་པ་ཡིན་པས། རྟོག་པ་དང་
བཅས་པའི་རྗེས་སུ་དཔོག་པ་མེད་ན། བཙས་མ་ཐག་པའི་བུ་ཆུང་མེ་སོགས་ལ་
འཇིགས་མི་ཤེས་པ་ལྟར། བླང་དོར་འཇུག་ལྡོག་གང་ཡང་མི་བྱེད་པར་འགྱུར་
རོ། །རྟོག་བཅས་ཀྱི་ཡུལ་འདི་ལའང་ཐག་པ་ལ་ཐག་པར་རྟོག་པ་དང༌། སྨིག་རྒྱུ་
ལ་སྨིག་རྒྱུར་རྟོག་པ་ལྟར་མ་འཁྲུལ་བ་ཞིག་དང་། ཐག་པ་ལ་སྦྲུལ་དང་སྨིག་རྒྱུ་ལ་
ཆུར་རྟོག་པ་ལྟར་འཁྲུལ་བ་གཉིས་སུ་ཡོད་པ་ལས། མ་འཁྲུལ་བའི་རྟོག་པ་ལ་
བརྟེན་ནས་དུས་གསུམ་ཤེས་བྱའི་ཐ་སྙད་ཐམས་ཅད་མ་ནོར་བར་འབྱེད་པར་བྱེད་
པ་ཡིན་ནོ། །རྟོག་བཅས་ཀྱི་བློ་དེས་ལྐོག་ཏུ་གྱུར་པའི་ཆོས་གཞན་ཇི་ལྟར་རྗེས་སུ་
དཔག་པར་བྱ་ཞེ་ན། ཆོས་གང་ལ་བརྟེན་ནས་ཆོས་གཞན་གང་ཞིག་གོ་ནུས་པ་དེ་
ནི་རྟགས་ཞེས་བྱ་ལ། དེ་ཡང་རྟགས་དེ་ཉིད་བསྒྲུབ་བྱ་ཕྱོགས་ཀྱི་ཆོས་སུ་གྲུབ་པ་ནི་
ཚུལ་དང་པོ་ཕྱོགས་ཆོས་ཞེས་བྱ་བ་ཡིན་ཏེ། རྩོད་གཞི་གང་ལ་རྟགས་དེ་མ་གྲུབ་ན་
ཁྱབ་པ་དཔྱད་པ་དོན་མེད་པས་དང་པོར་གཞི་བུམ་པ་ལྟ་བུ་ལ་རྟགས་བྱས་པ་ལྟ་བུ་
དེ་ཡོད་མེད་དཔྱད་པར་བྱའོ། །རྟགས་གྲུབ་ནས་རྟགས་དེ་དང་བསྒྲུབ་བྱའི་ཆོས་
73



གང་ཡིན་པ་དེ་གཉིས་ལ་འབྲེལ་བ་དཔྱད་པར་བྱས་པས། རྟགས་དེ་ཉིད་ཀྱི་རྗེས་
སུ་བསྒྲུབ་བྱ་འགྲོ་བ་ཡོད་པ་ནི་ཚུལ་གཉིས་པ་རྗེས་འགྲོ་ཞེས་བྱ་སྟེ། དཔེར་ན་བྱས་
པ་ཡིན་ན་ནི་མི་རྟག་པ་ཡིན་པའི་ཁྱབ་པ་ཚད་མས་ངེས་པས་ན། རྟགས་བྱས་པའི་
རྗེས་སུ་མི་རྟག་པ་འགྲོ་བ་ལྟ་བུའོ། །ཡང་བསྒྲུབ་བྱའི་ཆོས་དེ་ལོག་པའམ་མེད་པར་
གྱུར་ན། རྟགས་དེ་ཡང་ལྡོག་པ་སྟེ་ཡོད་མི་སྲིད་པ། མི་རྟག་པ་མ་ཡིན་ན་བྱས་
པ་དེ་ཡང་མི་འབྱུང་བ་ལྟ་བུ་ནི་ཚུལ་གསུམ་པ་ལྡོག་པ་ཞེས་བྱའོ། །ཚུལ་ཕྱི་མ་འདི་
གཉིས་ནི་ཚད་མའི་སྒོ་ནས་རྗེས་སུ་འགྲོ་ལྡོག་གི་ཁྱབ་པ་ངེས་པ་ལ་བརྗོད་པ་ཡིན་
ཞིང་། དེ་དག་དཔེས་བསྟན་པའི་སྐབས་སུ་མཐུན་ཕྱོགས་མཐའ་དག་ལ་ཡོད་པ་
དང། མི་མཐུན་ཕྱོགས་མཐའ་དག་ལས་ལྡོག་པ་ཞེས་བཤད་དོ། །དེ་ལྟར་ཚུལ་
གསུམ་ཚང་བ་ནི་བསྒྲུབ་བྱ་འགྲུབ་ངེས་ཀྱི་རྟགས་ཡང་དག་ཡིན་ལ། མ་ཚང་བ་ནི་
གཏན་ཚིགས་ལྟར་སྣང་བ་སྟེ་དེ་ཡང་རྟགས་མ་གྲུབ་པ་སོགས་ཀྱི་ཚུལ་ལ་ནང་གི་དབྱེ་
བ་དུ་མར་ཡོད་དོ། །རྟགས་ཡང་དག་ཏུ་གྱུར་པ་དེ་ལ་མཚན་གཞིའི་དབྱེ་བ་དུ་
ཡོད་ ཅེ་ན་འབྲས་ རང་མ་དམིགས་པའི་ རྟགས་གསུམ་དུ་ཡོད་དེ། དེ་བྱུང་གི་
འབྲེལ་བ་ལ་བརྟེན་ནས་འབྲས་བུས་རྒྱུ་དཔོག་པ་འབྲས་རྟགས་དང༌། བདག་
གཅིག་འབྲེལ་ལས་རྟགས་དེས་ཆོས་ གཞན་བསྒྲུབ་ པ་ རང་བཞིན་གྱི་རྟགས་དང་
གཉིས་ནི་སྒྲུབ་རྟགས་ཡིན་ལ། སྣང་རུང་མ་དམིགས་པའམ་འགལ་ཟླ་དམིགས་
པས་གཞན་ཁེགས་པ་གཉིས་ཀ་དོན་དུ་དགག་བྱའི་ངོ་བོ་བཀག་པ་ཡིན་པས་མ་
དམིགས་པའི་རྟགས་ཞེས་བྱའོ། ། དེ་དག་གི་ནང་གསེས་ཀྱི་དབྱེ་བ་ནི། འབྲས་
རྟགས་ལ་སྦྱོར་བ་འགོད་ཚུལ་གྱིས་ལྔ་སྟེ། དུ་ལྡན་གྱི་ལ་ལ་ཆོས་ཅན། མེ་ཡོད་དེ། །
དུ་བ་ཡོད་པའི་ཕྱིར་ལྟ་བུ་རྒྱུ་དངོས་སུ་སྒྲུབ་པའི་འབྲས་རྟགས་ཀྱི་སྦྱོར་བ། དེ་
བཞིན་དུ་བར་སྣང་གི་དུ་བ་སྔོ་ལོང་པོ་ཆོས་ཅན། རང་རྒྱུ་མེ་སྔ་མ་སྔོན་སོང་ཡིན་
ཏེ། དུ་བ་ཡིན་པའི་ཕྱིར་ཞེས་པ་རྒྱུ་སྔོན་སོང་བསྒྲུབ་པ། ཉེར་ལེན་གྱི་ཕུང་པོ་
ཆོས་ཅན། རང་རྒྱུ་དང་བཅས་པ་ཡིན་ཏེ། རེས་འགའ་བའི་དངོས་པོ་ཡིན་
པའི་ཕྱིར་ཞེས་པ་རྒྱུ་སྤྱིར་བསྒྲུབ་པ། སྔོར་སྣང་དབང་ཤེས་ཆོས་ཅན། རང་གི་
74
པ
ར
་ཀ=1& -z• • •ཅ
=
= ==+



དམིགས་རྐྱེན་དང་བཅས་པ་ཡིན་ཏེ། དབང་ཤེས་ཡིན་པའི་ཕྱིར་ཞེས་པ་རྒྱུ་ཁྱད་
པར་བསྒྲུབ་པ། ཁ་ནང་གི་བུར་གོང་ཆོས་ཅན། གཟུགས་ཡོད་དེ། རོ་ཡོད་
པའི་ཕྱིར་ཞེས་པ་ལྟ་བུ་རྒྱུ་ཆོས་རྗེས་དཔག་གི་འབྲས་རྟགས་ཡིན་ཏེ། དོན་དུ་བུར་
རོ་ད་ལྟ་བ་ལས་སྔ་མ་དང་ད་ལྟའི་རོ་གཟུགས་གཉིས་ཚོགས་པ་གཅིག་པར་རྒྱུ་སྔ་
མས་བསྐྱེད་པ་དཔོག་པ་ཡིན་པའི་ཕྱིར་རོ། །དེ་ལྟར་འབྲས་བུས་རྒྱུ་སྒྲུབ་ཚུལ་དུ་མ་
ཡོད་པའི་སྤུ་རིས་ཕྱེ་བ་འདིས་ཆུ་མི་གཡོ་བ་ལས་རྟེན་བརྟེན་པ་སོགས་འབྲས་བུས་རྒྱུ་
དཔོག་པའི་རིགས་མཐུན་ཐམས་ ཅད་འབྲས་རྟགས་ཀྱི་ཁོངས་སུ་བསྡུ་ཤེས་པར་
བྱའོ། །རང་བཞིན་གྱི་རྟགས་ལ་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
རམ་སྐྱེས་པའི་ཕྱིར་ལྟ་བུ། ཁྱད་པར་ལྟོས་པ་པ་དང་། རྩོད་གཞི་དང་བསྒྲུབ་
ཆོས་འདྲ་ལ། རྟགས་དངོས་པོར་ཡོད་པ་ཡིན་པའི་ཕྱིར་ཞེས་བཀོད་པ། ཁྱད་
པར་དག་པ་པའི་རང་བཞིན་གྱི་རྟགས་སྦྱོར་ཞེས་བྱ་སྟེ། རྟགས་དེ་ཉིད་བརྗོད་
ཚུལ་གྱིས་སྔ་མ་གཞན་གྱི་འབྲས་བུར་བསྟན་པས་གཞན་ལ་ལྟོས་པ་ལྟ་བུ་དང་། ཕྱི་
མ་རང་དབང་པའི་ཚུལ་དུ་ངོ་བོ་ཙམ་སྨོས་པས་མི་ལྟོས་པར་དག་པ་ཞེས་རྣམ་གཞག་
ཙམ་ལས་དོན་ལ་ཁྱད་པར་མེད་དོ། །མ་དམིགས་པའི་རྟགས་སྦྱོར་ལ་མི་སྣང་བ་མ་
དམིགས་པ་དང༌། སྣང་རུང་མ་དམིགས་པ་གཉིས། དང་པོ་མདུན་གྱི་གཞི་
འདིར་ཆོས་ཅན། ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཡོད་མེད་
གང་རུང་དུ་མི་ངེས་ཏེ། དེ་དེ་ལ་མི་སྣང་བས་མ་ དམིགས་ པ་ཡིན་པའི་ཕྱིར།
ཞེས་པ་ལྟ་བུ་དེ་ནི་སྐབས་འདིར་མ་དམིགས་པས་མེད་པར་བསྒྲུབ་པ་ལ་སྣང་མི་རུང་
དང༌། སྣང་རུང་གཉིས་ཡོད་པའི་དང་པོ། ཡུལ་དུས་ངོ་བོས་བསྐལ་བའི་་་
དངོས་པོ་རྣམས་ནི་ཡོད་ཀྱང་བསྐལ་དོན་དུ་སོང་བའི་གང་ཟག་གིས་དེ་དམིགས་མི་
ནུས་ཏེ། ཤ་ཟ་དང་བར་སྲིད་ལྟ་བུ་ཕྱོགས་འདིར་ཡོད་ཀྱང་མི་སྣང་བ་ཉིད་ཀྱི་ཕྱིར་
མི་དམིགས་པ་ཡིན་ནོ་ཞེས་བསྟན་པས་མི་སྣང་བ་མ་དམིགས་པས་ནི་ཡོད་ངེས་མེད་
ངེས་སུ་དཔྱད་ཤེས་དོན་མཐུན་འཇུག་པ་མེད་པར་སྟོན་ལ་དེ་ལས་གཞན་སྣང་རུང་
ཡིན་ན་མི་དམིགས་པས་ཁེགས་ཞེས་ཁྱད་ཕྱེ་བའི་དོན་ཡིན་ནོ། ། འདི་རྟགས་སྦྱོར་
75



དུ་འགྲོ་ཚུལ་ཡོད་ངེས་སམ་མེད་ངེས་ཀྱི་ཐ་སྙད་འགོག་པ་ཙམ་མོ། །འདིའི་རྟགས་
སྦྱོར་འགོད་ཚུལ་ལ་བསྐལ་དོན་དུ་སོང་བའི་རྒྱུད་ལ་ཤ་ཟ་དམིགས་བྱེད་ཀྱི་ཚད་མ་
མེད་པའི་ཕྱིར་ཞེས་བཀོད་པ་ནི་མི་སྣང་བ་མ་དམིགས་པའི་དོན་དང་མི་འབྱོར་
རོ། ། མི་སྣང་བ་མ་དམིགས་པ་འདིས་གང་ཟག་གིས་གང་ཟག་གི་ཚོད་མི་ཟིན་པ་
སོགས་མདོར་ན་དཔོག་མ་ནུས་པའི་དངོས་པོ་ལ་སྒྲོ་སྐུར་མི་བྱ་བར་དོན་གྱིས་བསྟན་
ཏོ། ། སྣང་རུང་མ་དམིགས་པ་ལ། དམིགས་རུང་མ་དམིགས་པ་དང་འགལ་ཟླ་
དམིགས་པ་གཉིས། དང་པོ་ལ་རང་བཞིན་མ་དམིགས་པ། ཁྱིམ་འདི་ན་ཆོས་ཅན།
བུམ་ པ་ མེད་ དེ། སྣང་ རུང༌ ཚད་ མས་ མ་ དམིགས་ པའི་ ཕྱིར་ ཞེས་ པ་ ལྟ་ བུ།
འབྲེལ་ཟླ་མ་དམིགས་པ་ལས་རྒྱུ་མ་དམིགས་པ་ནི། མཚན་མོའི་རྒྱ་མཚོར་ཆོས་
ཅན། དུ་བ་མེད་དེ། མེ་མེད་པའི་ཕྱིར་ལྟ་བུ། ཁྱབ་བྱེད་མ་དམིགས་པ།
བྲག་ རྫོང་ ཕ་ གི་ ན་ ཆོས་ ཅན། ཤ་ བ་ མེད་ དེ། ཤིང་ མེད་ པའི་ ཕྱིར་ ལྟ་ བུ།
དངོས་འབྲས་མ་དམིགས་པ། དུ་བས་དབེན་པའི་རྩིག་སྐོར་དུ་ཆོས་ཅན། དུ་
བའི་དངོས་རྒྱུ་ནུས་པ་ཐོགས་མེད་མེད་དེ། དུ་བ་མེད་པའི་ཕྱིར་ཞེས་པ་ལྟ་་་
བུའོ། ། སྣང་རུང་གི་འགལ་ཟླ་ དམིགས་པ་ལ། ལྷན་ ཅིག་མི་གནས་འགལ་ལ་
བརྟེན་པ་དང༌། ཕན་ཚུན་སྤངས་འགལ་ལ་བརྟེན་པའི་འགལ་དམིགས་ཀྱི་རྟགས་
སྦྱོར་གཉིས་ལས། དང་པོ་ལ་བཅུ་གཉིས་ཏེ། ཕྱོགས་ཕ་གིར་ཆོས་ཅན་ཞེས་པ་
རྩོད་གཞི་དང༌། མེས་ཁྱབ་པའི་ཕྱིར་ཞེས་པ་རྟགས་སུ་བྱས་ནས། གྲང་རེག་མེད་པ་
དང༌། གྲང་རེག་གི་དངོས་རྒྱུ་ནུས་པ་ཐོགས་མེད་མེད་པ་དང༌། གྲང་འབྲས་སྤུ་
ལོང་བྱེད་མེད་པ་དང༌། ཁ་བའི་རེག་པ་མེད་རྣམས་བསྒྲུབ་ཆོས་སུ་བྱས་པ་ནི་རིམ་
པ་ལྟར། རང་བཞིན་དང་རྒྱུ་དང་འབྲས་བུ་དང་ཁྱབ་བྱ་དང་འགལ་བའི་རང་
བཞིན་དམིགས་པའི་རྟགས་སྦྱོར་རོ། ། ཡང་རྩོད་གཞི་གོང་ལྟར་ལ། རྟགས་དུ་
བ་དྲག་ཏུ་འཕྱུར་བས་ཁྱབ་པར་ནོན་པ་བཀོད་ནས་གྲང་རེག་སོགས་གོང་གི་བཞི་
འགོག་པ་ནི། རང་བཞིན་དང་འགལ་བའི་འབྲས་བུ་དམིགས་པ་ལ་སོགས་་་་
པའོ། །ཡང་རྩོད་གཞི་འདྲ་ལ། རྟགས་ཙན་དན་གྱི་མེས་ཁྱབ་པར་ནོན་པ་བཀོད་
76



ནས་གྲང་རེག་སོགས་བཞི་འགོག་པ་ནི། རང་བཞིན་དང་འགལ་བའི་ཁྱབ་བྱ་
དམིགས་པ་ལ་སོགས་པ་བཞིའོ། ། ཡང་བོད་ཀྱི་མཁས་པ་དག་མེའི་དངོས་རྒྱུ་ནུས་
པ་ཐོགས་མེད་ཀྱིས་ནོན་པ་རྟགས་སུ་བཀོད་ནས། སྔ་མ་ལྟར་བཞི་པོ་འགོག་པ་
བསྣན་ཏེ་འགལ་དམིགས་ཀྱི་སྦྱོར་བ་བཅུ་དྲུག་ཏུ་བཞེད་པ་ལ། མཁས་པ་གཞན་
གྱིས། མེའི་དངོས་རྒྱུ་མེ་མིན་ལ་དངོས་འབྲས་བསྐྱེད་མ་ཐག་པའི་སྐད་ཅིག་མ་
ཡིན་པས་ངེས་མི་ནུས་སོ་ཞེས་ནན་ཏན་ཏུ་བཞག་པར་མཛད་པ་དེ་ལྟར་ཡིན་ཡང་།
སྤྱིར་མེའི་དངོས་རྒྱུ་ནུས་པ་མཐུ་ཅན་ཡོད་པར། གྲང་རེག་གི་དངོས་རྒྱུ་མེད་པས་
གཞན་གསུམ་ཡང་མེད་པར་གྱུར་པས་ན་སྦྱོར་བ་དེ་ལྟ་བུ་ལ་དོན་གྱིས་འགལ་བ་མེད་
པ་ཙམ་ཡོད་ཀྱང་། སྔ་མ་ལྟར་སྦྱོར་བ་བཅུ་གཉིས་སུ་བཞེད་པ་འཇུག་པ་བདེ་བས་
སྐབས་འདིར་དེ་ལྟར་གཟུང་བར་བྱའོ། ། ཕན་ཚུན་སྤངས་འགལ་ལས་དངོས་
འགལ་ལ་འགལ་དམིགས་ཀྱི་རྟགས་དང་བསྒྲུབ་བྱར་གྱུར་པ་མེད་དེ་དོན་གཅིག་ཏུ་
འོང་བའི་ཕྱིར་རོ། ། སྒྲ་ཆོས་ཅན། མི་རྟག་སྟེ། བྱས་པའམ་རྩོལ་བྱུང་གི་ཕྱིར་
ཞེས་པ་ལྟ་བུ། བརྒྱུད་འགལ་གྱི་ཁྱབ་བྱ་བཀོད་པ་ལས་ཁྱོབ་བྱེད་ཀྱི་འགལ་ཟླ་
འགོག་པ་འདི་ལ་ཚད་མས་གནོད་འགལ་ཞེས་ཀྱང་ཟེར་ཏེ། འགལ་ ཟླ་རྣམ་་་
བཅད་ཀྱི་ཆ་ནས་མ་དམིགས་པའི་ཐ་སྙད་ཙམ་རུང་མོད། རྟག་པ་རྣམ་བཅད་ལ་
ཁེགས་པས་མི་རྟག་པ་ཡོངས་གཅོད་དུ་གྲུབ་པའི་ཆ་ནས་བསམས་ན་མི་དམིགས་པ་
རྣམས་རང་བཞིན་གྱི་རྟགས་སུ་འདུ་རུང་ངོ༌། ། གཞན་ཡང་བློ་འགལ་སོགས་ཀྱང་
འདིས་མཚོན་ནས་དེའི་ཁོངས་སུ་འདུ་ལ། དངོས་སུ་རྟགས་སྦྱོར་བའི་རྣམ་གྲངས་
སུ་མ་མཛད་དེ་དངོས་རྒྱུ་ནུས་པ་ཐོགས་མེད་ལྟར་ཕལ་བས་ངེས་དཀའ་བའི་ཕྱིར་
རོ། ། རྒྱུ་ཚོགས་གྲངས་ཚང་གི་ གཏན་ཚིགས་ཀྱང་རང་བཞིན་དུ་འདུ་བ་སོགས།
རྟགས་གསུམ་གྱི་རིགས་ཅན་གྱི་སྦྱོར་བ་གཞན་རྣམས་ཀྱང་འདི་གསུམ་གྱི་ཁོངས་སུ་
བསྡུ་བར་བྱ་སྟེ། གཅིག་དུ་བྲལ་གྱི་གཏན་ཚིགས་དེ་བདེན་པའི་ཁྱབ་བྱེད་མ་
དམིགས་པ་ཡིན་པ་ལ་སོགས་པ་བཞིན་ནོ། ། ཞེས་གསུངས་སོ། ། ཚད་མ་རྣམ་
འགྲེལ་ལས་རང་དོན་རྗེས་སུ་དཔག་པ་སྟེ་ལེའུ་དང་པོའི་བསྡུས་དོན་ནོ། ། ། ། ་་།
77 །



ལེའུ་གཉིས་པ།
ཚད་མ་གྲུབ་པའི་ལེའུའི་བསྡུས་དོན།
དེ་ལྟར་རྗེས་སུ་དཔག་པའི་ཚུལ་ཇི་ལྟར་ཡིན་པ་སྔོན་དུ་སོང་བའི་སྒོ་ནས་ཚད་
མ་མདོའི་མཆོད་པར་བརྗོད་པའི་དོན་བཞིན་ལེའུ་གཉིས་པ་འདིར་ཐར་ལམ་རིགས་
པས་བསྒྲུབ་ཚུལ་བཤད་པ་ལ། སྟོན་པ་ཚད་མའི་སྐྱེས་བུར་བསྟན། ། དེ་ཡི་སྒྲུབ་
བྱེད་ རྒྱས་པར་བཤད། ། དེ་ལྟར་བསྟན་པའི་དགོས་པ་གསུམ། ། དང་པོ་ལ།
ཚད་མ་སྤྱི་ཡི་མཚན་ཉིད་བཤད། ། དེ་ཕྱིར་ཐུབ་པ་ཚད་མར་བསྟན། ། དང་པོ་
ལ། ཚད་མའི་མཚན་ཉིད་བསྟན་པ་དང་། ། དེ་ལས་རྣམ་གཅོད་གྲུབ་པའི་
ཚུལ། །དེ་ལ་རྩོད་པ་སྤང་བ་འོ། ། དང་པོ་ནི། དེ་ཡང་ཚད་མའི་མཚན་ཉིད་
ཤེས་པར་བྱེད་པ་ལ་ཐོག་མར་རྣམ་གཅོད་དང་ཡོངས་གཅོད་མཚན་མཚོན་གཞི་
གསུམ་གྱི་རྣམ་བཞག་རྣམས་ཤེས་དགོས་པས་དེ་དག་འཆད་པ་ལ། དབུ་མ་རྒྱན་
གྱི་རྣམ་བཤད་ལས། དེ་ལ་རྣམ་གཅོད་ཡོངས་གཅོད་ཀྱི་ཚུལ་མདོར་བསྡུས་སུ་
བརྗོད་ན། དེ་མིན་བསལ་བའམ་གཞན་སེལ་བའི་ཚུལ་གྱིས་འདི་དག་གི་ཐ་སྙད་
བྱེད་པ་སྟེ། སེལ་ཚུལ་ལ་བུམ་མེད་ལྟ་བུ་མེད་དགག་གི་གཞན་སེལ་དང༌། བུམ་
མིན་ལྟ་བུ་མ་ཡིན་དགག་གི་གཞན་སེལ་གཉིས་ཡོད་ལ། དེའང་ རང་མིན་པ་
བསལ་བའི་ཚུལ་གྱིས་དེའི་ངོ་བོ་ཤེས་པར་བྱ་བ་རྣམ་བཅད་དང་། རང་གི་ངོ་བོ་
སྒྲུབ་པའི་ཚུལ་གྱིས་རང་མིན་མཐའ་དག་བསལ་བ་ཡོངས་གཅོད་དེ། དེས་ན་དེ་
མ་ཡིན་པ་རྣམ་བཅད་ཀྱིས་ཁེགས་ན་དེའི་ངོ་བོ་ཡོངས་གཅོད་དུ་གྲུབ་པ་དང་། དེ་
བཞིན་བཟློག་སྟེ་གྲུབ་ཚུལ་ཡང་ཤེས་པར་བྱ་བ་སྤྱིར་བཏང་ནས། བྱེ་བྲག་ཏུ་དབྱེ་
ན་སྒྲ་དང་དོན་གྱི་རྣམ་བཅད་གཉིས་སུ་ཡོད་དེ། འདི་ལྟར་སྒྲ་ཐམས་ཅད་དེ་
78



གཞན་སེལ་བའི་ཡུལ་ཅན་ཡིན་པས། སྒྲ་དེས་རང་གི་བརྗོད་བྱ་མིན་པ་རྣམ་པར་
བཅད་པའི་སྟོབས་ཀྱིས་བརྗོད་བྱའི་ངོ་བོ་ཡོངས་གཅོད་དུ་གྲུབ་པ་ཉིད་གོ་བ་ལྟ་བུར་
སྣང་བ་ཡིན་ཏེ། དོན་ལྡན་གྱི་རྗོད་བྱེད་རྣམས་ལྟ་ཅི་སྨོས། དོན་མི་མཐུན་རི་
བོང་གི་རྭ་ཞེས་བརྗོད་པ་ལྟ་བུ་ལའང་། རི་བོང་ཡིན་པ་དང་རྭ་མིན་བཅད་ནས་
བརྗོད་བྱའི་ངོ་བོ་སྒྲུབ་པ་ལྟ་བུ་མེད་ན་ཡུལ་དེའི་སྒྲ་བློ་མི་སྐྱེ་ལ། དེ་མ་སྐྱེས་ན་དེ་
གཏན་མེད་དུ་འཛིན་པའི་སྒྲ་བློའང་མི་སྲིད་པ་ལྟ་བུ་ཡིན་ཡང་། སྒྲའི་སྟོབས་ཙམ་
ལས་བློ་ཡུལ་དུ་འཕངས་པ་མ་གཏོགས་རི་བོང་རྭའི་ངོ་བོ་ལ་ནི་བཅད་གཉིས་ཀས་
གྲུབ་པ་གཞན་མེད་པས་དོན་ལ་ཐ་སྙད་དུའང་མེད་དོ། །དོན་གྱི་རྣམ་བཅད་ལ་ནི།
ཡོངས་གཅོད་དང་རྣམ་བཅད་ཀྱིས་གྲུབ་པ་གཉིས་ཡོད་དེ། ། དེའང་དངོས་མེད་
རྣམས་དངོས་པོ་རྣམ་པར་བཅད་པ་ཙམ་གྱི་རྩ་བ་ཅན་ཏེ། དགག་བྱ་བཅད་པ་ལ་
ལྟོས་ནས་ཐ་སྙད་དུ་དེའི་ངོ་བོ་ཡོངས་གཅོད་དུ་གྲུབ་པ་ལྟ་བུར་སྣང་ཡང་། དོན་
ལ་རྣམ་བཅད་ཀྱི་སྟོབས་ཀྱིས་གྲུབ་པ་མ་གཏོགས་རང་གི་ངོ་བོ་ཡོངས་གཅོད་དུ་གྲུབ་
པ་ཅུང་ཟད་ཀྱང་མེད་དོ། །དངོས་པོ་རྣམས་ནི་རང་གི་ངོ་བོ་ཡོངས་གཅོད་དུ་གྲུབ་
པའི་ཤུགས་ཀྱིས་རང་མིན་ཐམས་ཅད་རྣམ་བཅད་དུ་ཁེགས་པས་བཅད་གཉིས་ཀས་
གྲུབ་ཀྱང༌། གཙོ་བོར་ཡོངས་སུ་གཅོད་པའི་སྟོབས་ཀྱིས་རྣམ་པར་བཅད་པ་་་
ཤུགས་ལ་སྒྲུབ་པར་འགྱུར་རོ། །དེས་ན་སྒྲ་དང་དོན་གྱི་རྣམ་བཅད་ཁྱད་མ་ཕྱེད་ན།
མིང་གིས་བརྗོད་པའི་དོན་དག་ལ་ཐ་སྙད་དུ་ཡོད་མེད་ཀྱི་ཁྱད་མི་ཕྱེད་ལ། དོན་གྱི་
ངོ་བོ་ལ་རྣམ་བཅད་ཀྱིས་གྲུབ་པ་དང་ཡོངས་གཅོད་ཀྱིས་གྲུབ་པའི་ཁྱད་མ་ཕྱེད་ན།
དངོས་དངོས་མེད་ཀྱི་ཁྱད་མི་ཕྱེད་པས་དེ་གཉིས་ཤན་འབྱེད་ཚུལ་འདི་ལྟ་བུ་ཤིན་ཏུ་
གལ་ཆེའོ། ། དེ་ལ་ཁྱད་གཞི་ཞིག་གི་སྟེང་དུ་ཁྱད་པར་གྱི་ཆོས་གང་ཡང་རུང་བ་
བསྒྲུབ་པ་ན། ཆོས་དེ་གཞི་དེ་ལ་མི་ལྡན་པ་བཅད་ནས་ལྡན་པར་སྒྲུབ་པ་དང༌།
དེ་ལས་གཞན་ལ་ལྡན་པ་བཅད་ནས་དེ་ཉིད་ལ་ལྡན་པའི་ཚུལ་དུ་སྒྲུབ་པ་གཉིས་ཡོད་
ཅིང༌། དེའང་མཚན་ཉིད་ལྟ་བུ་ལ་སྦྱར་ན། གཞི་དེར་ལྡན་ཚུལ་ལའང་གཏན་
ནས་མི་སྲིད་པ། ཤེས་པའི་མཚན་ཉིད་དུ་རྡུལ་དུ་གྲུབ་པ་བཀོད་པ་ལྟ་བུ་བཅད་
79



ནས། དེ་ལ་སྲིད་པར་གྱུར་པ་བཀོད་པ་ལ་མི་སྲིད་རྣམ་གཅོད་ཟེར་ཞིང་། གཞི་
དེའི་ཕྱོགས་གཅིག་ལ་སྲིད་ཀྱང་གཞིའི་ཕྱོགས་གཞན་ལ་མ་ཁྱབ་པ། ཤེས་པ་ཙམ་
གྱི་མཚན་ཉིད་དུ་མིག་དབང་ལ་བརྟེན་ནས་སྐྱེས་པའི་ཡུལ་རིག་པ་བཀོད་པ་ལྟ་བུ་
གཞིའི་ཕྱོགས་མཐའ་དག་ལ་མི་ལྡན་པ་བཅད་ནས་ཀུན་ཏུ་ཁྱབ་པར་གྱུར་པ་བཀོད་
པ་ལ་མི་ལྡན་རྣམ་གཅོད་དང་། གཞི་ལ་ཁྱབ་ཀྱང་མཚོན་འདོད་མེད་པའི་ཆོས་
གཞན་ལའང་ཁྱབ་ཆེས་པ། ཤེས་པའི་མཚན་ཉིད་དུ་བློའི་ཡུལ་དུ་བྱར་རུང་་་་
བཀོད་པ་ལྟ་བུ་གཞན་ལ་ལྡན་པ་བཅད་ནས་དེ་ཁོ་ན་ལ་ལྡན་པར་གྱུར་པ་བཀོད་པ་
ལ་ གཞན་ལྡན་རྣམ་གཅོད་ཅེས་བྱ་སྟེ། རྣམ་གཅོད་རྣམ་པ་ གསུམ་ གྱིས་སྐྱོན་་་
གསུམ་སྤངས་པའི་མཚན་ཉིད་ནི་སྐྱོན་མེད་པར་འདོད་དོ། ། དེ་ལྟར་ཁྱད་གཞི་ལ་
ཁྱད་ཆོས་སྒྲུབ་པ་ཐམས་ཅད་དེ་ཁོ་ན་ལ་ལྡན་པའམ་གཞན་ལའང་ལྡན་པ་སྟེ་རྣམ་
གཅོད་རྣམ་པ་གཉིས་ཀྱི་ཚུལ་གྱིས་བརྗོད་པར་འདོད་པའི་དོན་བཞིན་སྒྲུབ་པར་
བྱེད་དོ། ། དེས་ན་གཞི་གང་ལ་ཁྱད་པར་གྱི་ཆོས་གང་དག་ཅི་མཆིས་པའི་ལྡོག་ཆ་
ནས་རྣམ་བཅད་དེ་སྙེད་དུ་ཕྱེ་རུང་ལ། རང་མིན་མཐའ་དག་བཅད་པའི་ངོ་བོ་ནི་
ཡོངས་གཅོད་དང་གཅིག་གོ ། དེའང་ཁྱད་གཞི་དང་ཁྱད་ཆོས་སུ་ཕྱེ་བའི་དབང་
དུ་ན། ཁྱད་གཞི་སྔོན་པོ་ཙམ་གྱི་ལྡོག་པ་དང་། སྔོན་པོའི་སྟེང་གི་བྱས་མི་རྟག་
སོགས་ཁྱད་ཆོས་ཀྱི་ལྡོག་པར་འགྱུར་ཞིང༌། མཚན་མཚོན་གཞི་གསུམ་དུ་ཕྱེས་ན།
དེ་གསུམ་གྱི་ལྡོག་པ་ལ་དོན་ལྡོག་རང་ལྡོག་གཞི་ལྡོག་ཅེས་གྲགས་པ་ལ་སོགས་པ་ལྟ་
བུ་སྟེ། མདོར་ན་ལྡོག་པ་ཐམས་ཅད་དེ་མིན་རྣམ་པར་བཅད་པའམ་སེལ་བའི་ཆ་
ནས་འཇོག་པ་ཡིན་ནོ། ། བཅད་གཉིས་ཀྱི་ཚུལ་ཤིན་ཏུ་གསལ་བར་འདིར་བསྟན་
པའོ། ། ཞེས་དང༌། ཡང་དེ་ཉིད་ལས། དེས་ན་མཚན་ཉིད་སོགས་ཀྱི་ཟུར་
ཆོད་ཚུལ་ཅུང་ཟད་བརྗོད་ན། གང་མཚོན་བྱ་རྒྱུ་མཚན་ཅན་གྱི་སྒྲ་བློའི་ཐ་སྙད།
བུམ་པ་ལ་སོགས་པ་དེ་དག་གང་ལ་གདགས་པའི་དོན་གྱི་ལྡོག་པ་དེ་ནི་བུམ་སོགས་
སུ་འཇོག་པའི་རྒྱུ་མཚན་ཡིན་ལ། དེས་ན་ལྟོ་ལྡིར་བ་བུམ་པའི་མཚན་ཉིད་དུ་
བཞག་ན་དེ་བུམ་པའི་འཇོག་བྱེད་ཡིན་ལ། གདུང་འདེགས་ཀྱི་དོན་བྱེད་པ་་་
8)



སོགས་ནི་དེའི་མཚན་ཉིད་མ་ཡིན་པ་བཞིན་དུ། གཞི་ལྡོག་རང་ལྡོག་གཉིས་དང་
མ་འདྲེས་པ་མཚན་ཉིད་རང་གི་ངོ་བོ་རྗེན་ཅེར་དུ་ངེས་པ་སྐྱོན་མེད་ཅིག་ཟིན་ཚེ།
མ་ཁྱབ་ཁྱབ་ཆེས་མི་སྲིད་པ་གསུམ་བྲལ་བའམ། མི་ལྡན་གཞན་ལྡན་མི་སྲིད་རྣམ་
གཅོད་གསུམ་ཚང་བ་ཡིན་ཏེ། དེའི་ཚེ་ན་དེའི་མཚན་ཉིད་དང་མཚོན་བྱའི་་
འབྲེལ་བ་ནམ་ངེས་པ་ན་དོན་གྱི་རྣམ་གཅོད་ཀྱི་སྟོབས་ཀྱིས་ཟུར་ཐམས་ཅད་ལྷག་མ་
མ་ལུས་པ་དེར་ཆོད་པ་ཡིན་ལ། ཚིག་གི་སྤྲོས་པ་མང་པོ་མེད་ཀྱང་གནད་ཟིན་པ་
ལ་དེས་ཆོག་གོ ། དཔེར་ན། ཤིང་འོན་ཅིག་ཅེས་པས་དོན་གྱི་རྣམ་བཅད་ཀྱིས་
མདུན་གནས་ཀྱི་ཤིང་གོ་ནུས་ཀྱི། ཤིང་གི་བྱེ་བྲག་དང་དེའི་ཡུལ་དུས་རང་བཞིན་
མ་འདྲེས་པའི་རྣམ་པ་ཐམས་ཅད་བརྗོད་མི་དགོས་པ་བཞིན་ནོ། ། མཚན་མཚོན་
འབྲེལ་བར་རྟོགས་མ་ནུས་ན། མཚན་ཉིད་བརྗོད་པའི་ཚིག་གི་སྟེང་ནས་ངག་
མང་བ་ཙམ་ཞིག་གིས་ཕན་དཀའ་སྟེ། དཔེར་ན། རིན་པོ་ཆེ་ཤེལ་དྭངས་པ་ལ་
བལྟས་ནས་མི་ཞིག་ན་རེ། འདི་ཨིནྡྲ་ནཱི་ལ་ཡིན་ནམ་ཞེས་དྲི་ན། གཞན་ཞིག་
གིས་དེ་མ་ཡིན་ཏེ། ཨིནྡྲ་ནཱི་ལ་ཁ་དོག་སྔོན་པོ་ཡིན་ནོ་ཞེས་སྨྲས་ན། དེས་ཚིག་
ཙམ་ལ་བརྟགས་ནས། འོ་ན་རས་སྔོན་པོའང་ཨིནྡྲ་ནཱི་ལ་ཡིན་ནམ་ཞེས་དྲི་ན།
དེ་ནི་མ་ཡིན་ཏེ་རིན་པོ་ཆེ་སྔོན་པོ་ཡིན་ནོ། ། འོ་ན་ནོར་བུ་མཐིང་གའང་དེ་ཡིན་
ནམ། དེ་ནི་མ་ཡིན་ཏེ་ཨིནྡྲ་ནཱི་ལ་ནི་དེ་ལས་རིན་ཐང་ཆུང་ངོ༌། ། འོ་ན་ཤེལ་སྔོན་
པོ་ཡིན་ནམ། དེ་ནི་མ་ཡིན་ཏེ་ཤེལ་ཕལ་བ་ལས་རིན་ཆེའོ། ། ཞེས་པ་ལ་སོགས་
པ་ཅི་བརྗོད་ཀྱང་ཨིནྡྲ་ནཱི་ལའི་ཐུན་མོང་མ་ཡིན་པའི་ཆོས་ཀུན་རྫོགས་པར་བརྗོད་
ནས་དེ་ངོས་ཟིན་པ་མི་འོང་སྟེ། དམུས་ལོང་ལ་གླང་ཆེན་གྱི་ཚུལ་བརྗོད་པ་དང་
འདྲ་ལ། སྔོན་པོ་ཞེས་བརྗོད་པའི་དུས་ན་ཡུལ་དོན་གྱི་སྟེང་གི་ཆོས་སྔོན་པོ་དང་
ཨིནྡྲ་ནཱི་ལ་འབྲེལ་བར་རྟོགས་ན་དེ་ཉིད་དུ་སྒྲོ་འདོགས་ཆོད་པ་དང་འདྲ་བར་མཚན་
ཉིད་ཀྱི་གནད་ཟིན་པས་ཐུན་མོང་མིན་པའི་ཡིན་ལུགས་ཀུན་དེས་ཤུགས་ཀྱིས་ངེས་
ཤིང་སྒྲོ་འདོགས་གཞན་འགག་ཐུབ་པ་ནི་སྲོག་འགགས་པས་དབང་པོ་གཞན་འགག་
པ་ལྟ་བུ་ཡིན་པས་གནད་ཟིན་པར་བྱ་བ་ལ་མཁས་པར་བྱ་སྟེ། རྣམ་པ་ཀུན་ཏུ་



དོན་གྱིས་རྣམ་པར་བཅད་པས་གོ་བ་རྣལ་མ་ཞིག་ལ་བློ་གཞག་པ་གལ་ཆེའོ། །
དཔེར་ན། བུམ་པ་ཞེས་བརྗོད་པའི་ཚེ་ལྟོ་ལྡིར་བའི་རྣམ་པར་ཡིད་ལ་ཤར་ཡང་།
ལྟོ་ལྡིར་བ་གཞན་ཡོད་ཚད་ལ་འཁྲུལ་མི་སྲིད་པ་དང་འདྲའོ། །དེས་ན་མཚན་ཉིད་
དེས་བཞག་པའི་མཚོན་བྱ་བུམ་པ་ལྟ་བུ་དེ་གཞི་གང་གི་སྟེང་དུ་བསྒྲུབ་ན། གསེར་
བུམ་ལྟ་བུ་སོགས་མཚོན་བྱའི་བྱེ་བྲག་གང་རུང་ཅིག་ལ་དམིགས་ཀྱིས་མ་བཀར་ན་
མཚོན་བྱ་དང་མཚན་གཞི་སྒྲ་དོན་གྱི་རྣམ་པ་ཐ་དད་དུ་མི་འཆར་བས་གཞི་ལྡོག་ངོས་
མི་ཟིན། མཚན་གཞི་གསེར་བུམ་དེ་ཡིན་ན་མཚན་མཚོན་གཉིས་ཀྱི་རྟེན་གཞིར་
འགྱུར་དགོས་པས་ལྟོ་ལྡིར་དང་བུམ་པ་གཉིས་ཀ་ཡིན་པས་ཁྱབ་ཀྱང་། གདགས་
གཞི་ལ་དེ་མི་དགོས་ཏེ། བུམ་པའི་ཁ་ཁྱེར་ལྟོ་བ་ཞབས་ཀྱི་ཆ་དང་གཟུགས་རྡུལ་
སོགས་བུམ་པའི་གདགས་གཞི་ཡིན་ཡང་དེ་རེ་རེ་ནས་བུམ་ པ་ཡིན་མི་དགོས་པ་
བཞིན་ནོ། ། འོན་ཀྱང་མཚན་གཞིའི་སྐབས་སུ་བུམ་པའི་དོན་མཐོང་ཡང་ཐ་སྙད་
མི་ཤེས་པ་ལ་ཐ་སྙད་སྒྲུབ་པའི་མཚོན་སྦྱོར་རྣམ་དག་འགོད་པ་ལྟ་བུ་ལ་། གསེར་
བུམ་དང་བུམ་པ་གཉིས་ཀ་བུམ་པ་ཙམ་ལྡོག་ཏུ་སྒྲ་བློ་མཐུན་པས། དེའི་ཚེ་གསེར་
གྱི་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་མཚན་གཞིར་འཛིན་པ་བདེ་ཞིང་།
དེ་དང་རིགས་མཐུན་ཀུན་དེས་འགྲེས་ཏེ། ཀ་བའི་མཚན་གཞིར་ཤར་གྱི་གདུང་
འདེགས་ཀྱི་དོན་བྱེད་ནུས་པ་འཛིན་པ་ལྟ་བུའོ། ། མི་རྟག་པའི་མཚན་གཞིར་སྒྲ་ལྟ་
བུ་ནི་མིང་ཐ་དད་པས་སོར་བཞག་བྱས་པས་ཆོག་གོ ། ཞེས་གསུངས་སོ། །
དངོས་དོན་ཚད་མའི་མཚན་ཉིད་ནི། ཚད་མ་ནི་སླུ་བ་མེད་པ་ཅན་གྱི་ཤེས་པ་ལ་
བྱ་བ་ཡིན་ནོ། །ཞེས་སོ། །གཉིས་པ་དོན་བྱེད་ནུས་པར་གནས་པ་ནི། །སོགས་
ཏེ། གལ་ཏེ་ཡུལ་སྣང་བ་ཡོད་པ་ཙམ་གྱིས་དེ་ལ་མི་སླུ་བ་ཡིན་ན་ནི་ཟླ་བ་གཉིས་
སྣང་ལྟ་བུ་རྟོག་མེད་འཁྲུལ་ཤེས་དང་ཐག་ཁྲ་སྦྲུལ་འཛིན་ལྟ་བུ་རྟོག་པ་ལོག་ཤེས་
ལའང་རང་སྣང་གི་ཡུལ་ཡོད་ཅིང་། ཡུལ་ཐོབ་ཁོ་ན་ལ་འཛིན་ན་ནི་མངོན་སུམ་
རྗེས་དཔག་གིས་ཀྱང་བཟུང་བ་མ་ཐོབ་ཐོབ་པ་མ་བཟུང་བར་འགྱུར་ཏེ། ཡུལ་
དང་ཡུལ་ཅན་སྐད་ཅིག་མ་ཉིད་ཀྱི་ཕྱིར་སླུ་མེད་ཀྱི་ཤེས་པ་ཞེས་བྱ་བ་འདི་མི་སྲིད་
82



པར་འགྱུར་རོ་ཞེ་ན། སྐྱེས་བུའི་འཇུག་ཡུལ་གྱི་དོན་རང་མཚན་འདི་དོན་བྱེད་
ནུས་པ་ཡིན་པས་ན་ཐ་སྙད་དཔྱོད་པས་འདི་ལ་བརྟག་ཅིང་འཇུག་ལྡོག་བྱེད་ཀྱི།
དོན་བྱེད་མི་ནུས་པ་འཇུག་ལྡོག་གི་ཡུལ་དུ་བརྟག་པ་ལ་དགོས་ནུས་མེད་པར་སྔར་
བཤད་པ་ལྟར་ཡིན་པས་ན། བློ་དེ་དག་གིས་ཡོངས་སུ་བཅད་ནས་འཇུག་པ་ན་བློ་
དེས་བཅད་པ་ལྟར་དོན་ཐོབ་པའི་ཕྱིར་ཚད་མ་ཞེས་བྱ་སྟེ་དེ་ལྟར་ཐོབ་པ་ཡོད་པ་ནི་
འཇིག་རྟེན་ན་བསྙོན་དུ་མེད་པར་ཡོད་པ་འདི་ཙམ་ལས་ཀུན་ཏུ་ཐ་སྙད་པའི་ཚད་
མའི་དོན་ཡོངས་སུ་རྫོགས་པ་ཡིན་པས་ན་ལོག་ཤེས་རྣམས་ནི་ཤེས་པས་བཅད་ལྟར་
དོན་གྱི་ངོ་བོར་མེད་ལ། སྐད་ཅིག་ཕྱེས་ནས་དཔྱད་པ་ཡང་མི་དགོས་པས་མི་
སླབའི་ཤེས་པ་ནི་དེ་ལྟར་སྲིད་པ་ཡིན་ནོ། །དེ་ལའང་ལས་སུ་བྱ་བ་ཡུལ་གང་ལ་མི་སླུ་
ན། ཇི་ལྟར་བཅད་པའི་དོན་རང་མཚན་དེ་ལའོ། །བྱེད་པ་པོ་གང་གིས་མི་སླུ་ན་
ཚད་མ་གཉིས་ཀྱི་བློ་དེས་སོ། ། ཇི་ལྟར་མི་སླུ་ན་དེས་ཡོད་པར་བཅད་ན་ཡོད་པར་
མི་སླུ་བ་དང་། མེད་པར་བཅད་ན་མེད་པར་མི་སླུ་བ་དང༌། དེ་བཞིན་དུ་ཡིན་
པའམ་མིན་པར་བཅད་པ་ལྟར་དོན་ལ་དེ་ལྟར་གནས་པར་གྱུར་པའི་ཕྱིར་རོ། །ཡང་
མཚན་ཉིད་འདི་ལ་མི་ལྡན་རྣམ་གཅོད་མེད་པས་མ་ཁྱབ་པར་འགྱུར་ཏེ། སྒྲ་བྱུང་
གི་ཚད་མ་ནི་ཤེས་པ་མིན་ཡང་མི་སླུ་བའི་ཚད་མ་ཡིན་ནོ་ཞེ་ན། སྤྱིར་སྒྲ་བྱུང་ཚད་
མ་ཞེས་པ་འདི་ཅི་ཞིག སྒྲ་ལས་བྱུང་བའི་ཉན་ཤེས་ལ་ཟེར་རམ། དེའི་རྗེས་སུ་
སྒྲ་སྤྱི་འཛིན་པའི་རྟོག་པ་ལ་ཟེར་རམ། སྒྲ་རང་ཉིད་ལས་བརྗོད་བྱ་རྟོགས་པ་ལ་
ཟེར། དང་པོ་ལྟར་ན་མངོན་སུམ་ཚད་མ་ཡིན་ལ། གཉིས་པ་ལྟར་ན་རྗེས་
དཔག་ཏུ་འགྱུར་བའང་རུང་སྟེ་འབྲས་རྟགས་ཡིན་པས་སོ། ། རྩ་བའི་ཡང་གི་སྒྲས་
ནི་གློག་དང་རི་མོ་དང་སྤྲིན་ལ་སོགས་པར་སྣང་བ་སྡུད་དེ་འདི་རྣམས་ལའང་ཐོབ་པ་
མེད་ཀྱང་དེར་སྣང་བ་ཙམ་གྱིས་དེ་ལ་ཚད་མར་སོང་བ་ཡིན་ཞེས་སོ། ། འོ་ན་རྨི་
ལམ་གྱི་སྣང་བ་དང་ཟླ་གཉིས་ལའང་ཚད་མར་འགྱུར་རོ་ཞེ་ན། དེར་སྣང་བ་ཙམ་
ལ་ཚད་མར་སོང་ཡང་མི་འགལ་ཏེ། རང་རིག་གིས་གྲུབ་པའི་ཕྱིར་དང་དེར་སྣང་
ཙམ་མེད་པར་མ་བཅད་ལ། དེ་དག་ཐོབ་པའི་དོན་བྱེད་ནུས་པར་ཡང་མ་བཅད་



དེ་དོན་བྱེད་མི་ནུས་པར་ཚད་མས་བཅད་པ་ལྟར་མི་སླུ་བའང་ཡིན་ནོ། །གསུམ་པ་
ལྟར་མངོན་རྗེས་གང་ཡང་མིན་པའི་སྒྲ་ལས་དོན་རྟོགས་པ་ནི་ལུང་ལས་ལྐོག་གྱུར་
རྟོགས་པ་ལྟ་བུ་སྟེ། དེ་ལ་སྒྲ་ཙམ་ཚད་མ་ཡིན་པས་སོ་ཞེ་ན། སྒྲ་ཙམ་དོན་ལ་
ཚད་མར་འགྱུར་བའི་རྒྱུ་མཚན་གང་ཡང་མེད་ཅིང་སྒྲ་དང་དོན་ལ་མེད་ན་མི་འབྱུང་
གི་འབྲེལ་བ་མེད་པར་ལན་མང་དུ་དཔྱད་ཟིན་ཏོ། ། འོ་ན་ཤིན་ཏུ་ལྐོག་གྱུར་ལ་
ལུང་གིས་འཇལ་བ་དེ་ཚད་མ་གཉིས་ཀྱི་ཡུལ་ནི་མ་ཡིན་ལ་མི་སླུ་བ་ཡོད་པས་ལུང་གི་
སྒྲ་ཙམ་གཞལ་བྱ་དེ་ལ་ཚད་མར་སོང་བ་མིན་ནམ་སྙམ་ན། དེ་དཔྱད་པ་གསུམ་
གྱིས་དག་པའི་ངག་ལས་རྗེས་སུ་དཔག་པ་ཡིན་གྱི་སྒྲ་ཙམ་གྱི་སྟོབས་ཀྱིས་ནི་མ་ཡིན་
ཏེ་འཁྲུལ་སྲིད་པའི་ཕྱིར་རོ། ། གལ་ཏེ་སྐྱེས་བུའི་ངག་ལས་ཀྱང་བདེན་པའི་དོན་
ཐོབ་པ་དང༌། མྱོང་སྟོབས་དང་རྟགས་ལ་བརྟེན་ནས་སྒྲོ་འདོགས་མ་ཆོད་ཀྱང་
མཐའ་གཅིག་ཏུ་འཛིན་པའི་ཡིད་དཔྱོད་ལས་ཀྱང་དོན་རྙེད་པ་དང༌། ཐེ་ཚོམ་ཟ་
བ་ལས་ཀྱང་དོན་ཐོབ་པ་ཞིང་ལས་དང་རྒྱ་མཚོར་ནོར་བུ་ལེན་དུ་འགྲོ་བ་ལྟ་བུ་མི་སླུ་
བའང་ཡོད་པ་མིན་ནམ་ཞེ་ན། དེ་ལས་རེས་འགའ་དོན་ཐོབ་པའང་ཡོད་མོད་ཀྱི་
རྣམ་པ་ཀུན་ཏུ་མི་བསླུ་བ་མ་ཡིན་ཏེ་རེས་འགའ་སླུ་བར་སྲིད་ལ་ཚད་མས་བཅད་པ་
ནི་རྣམ་པ་ཀུན་ཏུ་མི་སླུ་བའི་ཕྱིར་རོ། །དོན་རང་མཚན་ལ་མི་སླུ་བ་ཡིན་ན་ཕྱི་དོན་
ཁས་མི་ལེན་པའི་རྣལ་འབྱོར་སྤྱོད་པའི་ལུགས་ལ་ཚད་མ་ཇི་ལྟར་སྲིད་སྙམ་ན། ཕྱི་
རོལ་གྱི་དོན་མ་གྲུབ་ཀྱང་བག་ཆགས་བརྟན་བྱུང་གི་ཤེས་པ་དོན་ལྟར་སྣང་བ་ལ་ཇི་
ལྟར་བཅད་པ་ལྟར་མི་བསླུ་བ་འདི་ལའང་ཡོད་པས་ན་ཚུ་རོལ་མཐོང་བའི་ཡུལ་དུ་
དོན་བྱེད་པའི་སྣང་བ་བསླུ་མེད་བསྙོན་མེད་དུ་གྲུབ་པ་དེ་ཙམ་ཞིག་གིས་ཐ་སྙད་ཀྱི་
དོན་བྱས་པས་ན་ཁྱད་པར་གང་ཡང་མེད་དོ། །ཡང་མི་བསླུ་བའི་ཤེས་པ་ཞེས་པའི་
མཚན་ཉིད་འདིས་གཞན་ ལྡན་མ་བཅད་དེ་བཅད་ཤེས་ལ་ ཁྱབ་ཆེས་ སོ་ སྙམ་ན།
དེ་ནི་ཚད་མ་སྔ་མས་བཅད་ཟིན་པའི་གཟུང་བ་ཡི་བྱེད་པ་མ་ཉམས་པའི་དོན་དེ་
སླར་ཡང་འཛིན་པ་ཙམ་ཡིན་པའི་ཕྱིར་མིང་གཞན་ཀུན་རྫོབ་ཀྱི་ཤེས་པའམ་ངེས་
ཤེས་སམ་བཅད་ཤེས་ནི་ཚད་མར་མི་འདོད་དེ་མི་སླུ་བའི་བྱ་བ་ཚད་མ་སྔ་མས་བྱས་
84



*
rརཚ
+|*
ཟིན་པའི་ཕྱིར་དེའི་སྟོབས་ལས་འདི་དོན་མཐུན་གྱི་ཤེས་པར་གྱུར་པ་ཡིན་གྱི་རང་
སྟོབས་ཀྱིས་ནི་མ་ཡིན་ཏེ་ཡིད་དཔྱོད་བདེན་པ་བཞིན་ནོ། །གསུམ་པ་རྩོད་སྤང་ལ།
ཤེས་ པ་ཁོ་ན་ཚད་མར་འཐད། ། ཚད་མའི་བསྟན་བཅོས་དོན་མེད་མིན། །
མཚན་ ཉིད་ གཞན་བསྟན་འདིར་དོན་གཅིག ། དང་པོ་ནི། བློ་ནི་ཚད་མ་ .
ཉིད། །བླང་དང་དོར་བྱའི་དངོས་པོ་ཡི། ། སོགས། གཉིས་པ་རང་ལས་རང་གི་
ངོ་བོ་རྟོགས། ། སོགས་ཏེ། དེ་ལ་ཚད་མ་ཞེས་པ་འདི་ཅི་ཞིག རང་གི་ངོ་བོ་
ཡུལ་ལ་མི་སླུ་བར་གྲུབ་ པ་ཞིག་ཡིན་ནམ། རྐྱེན་གཞན་ གྱིས་ཚད་མར་བསྒྲུབ་
དགོས་པ་ཞིག་ཡིན། དང་པོ་ལྟར་ཚད་མའི་བསྟན་བཅོས་ཀྱང་མི་དགོས་ཏེ་རང་
ཉིད་ཚད་མར་གྲུབ་ཟིན་པའི་ཕྱིར་རོ། ། གཉིས་པ་ལྟར་ན་སྒྲུབ་བྱེད་ཐུག་མེད་དུ་
འགྱུར་ཞིང་བློ་སྐད་ཅིག་མ་རང་ཉིད་ཚད་མར་མ་གྲུབ་པ་ལ་སླར་ཡང་ཚད་མར་
བསྒྲུབ་པར་མི་ནུས་སོ། ། གཞན་ཡང་བློ་དེ་ཉིད་མི་སླུ་བར་རང་གིས་ངེས་སམ་རྒྱུ་
གཞན་གྱིས་ངེས་དགོས། དང་པོ་ལྟར་ན་ཚད་མ་ཚད་མིན་ལ་སུ་ཡང་རྨོངས་མི་
སྲིད་པས་ཚད་མའི་བསྟན་བཅོས་དོན་མེད་ལ། གཉིས་པ་ལྟར་ན་རང་ཉིད་ལ་མི་
སླུ་བ་མེད་ན་གཞན་གྱིས་དེར་བྱ་མི་ནུས་པས་སོ། ། ཡང་ཡུལ་དང་ཡུལ་ཅན་སྐད་
ཅིག་དང་ཕྲ་རགས་ལ་སོགས་པས་དཔྱད་ན་ཚད་མ་མི་འགྲུབ་པས་ཚད་མའི་བསྟན་
བཅོས་བྱེད་པ་དོན་མེད་ལ། མ་དཔྱད་པར་འཇུག་ན་ཚད་མ་དང་ཚད་མིན་ཡང་
མེད་པར་མགོ་མཉམ་མོ་ཞེས་རྩོད་པ་གསུམ་བཀོད་པའི་ལན་དུ། མངོན་སུམ་ལ་
རང་ངེས་དང་གཞན་ངེས་གཉིས་ཡོད་དེ་ཡིད་གཏད་པ་དང་གོམས་པ་དང་འཁྲུལ་
རྒྱུས་མ་ཟིན་པ་རྣམས་ནི་ཡུལ་དེ་ལ་མ་འཁྲུལ་བའི་བློ་ཡིན་པར་མངོན་སུམ་རང་
སྟོབས་ཀྱིས་ངེས་པ་འདྲེན་ཐུབ་ལ། ཅི་འདི་མེ་ཏོག་གི་ཚོགས་སམ་ནོར་བུའི་ཕུང་
པོ་སྙམ་དུ་དམར་ལམ་པ་མཐོང་བ་དང་། སྐྱ་རྫས་རླངས་པ་དང་དུ་བར་མ་ངེས་
པ་ལྟ་བུ་ལ་གོམས་པའམ་ཡིད་གཏད་པས་སྤུ་རིས་ངེས་པར་ཟིན་པའམ། རྟགས་
གཞན་གྱིས་ངེས་པ་ལས་བློ་དེ་མ་འཁྲུལ་བར་རྟོགས་པ་ལྟ་བུ་སོགས་རྒྱུ་མཚན་གཞན་
ལས་ངེས་པའང་ཡོད་ལ། རྗེས་དཔག་ཐམས་ཅད་ནི་རང་ལས་ངེས་པ་ཡིན་ནོ། །
(if
A
85



དེ་འདྲའི་ཚད་མའི་བློ་དེ་ཡུལ་ལ་མི་སླུ་བ་ནི་གོང་དུ་བྱ་བྱེད་ལས་གསུམ་གྱིས་བསྟན་
པ་ལྟར་འཇིག་རྟེན་ཐ་སྙད་ཀྱིས་འཇུག་ཚུལ་ཡིན་ལ། སྐད་ཅིག་སོགས་སུ་ཕྱེས་
པས་དཔྱོད་པས་བརླག་མི་ནུས་ཏེ་འཇིག་རྟེན་རང་གི་སྣང་ངོར་བསླུ་མེད་བསྙོན་
མེད་དུ་གྲུབ་པའི་ཐ་སྙད་ཙམ་དོན་དམ་དཔྱོད་པས་ཀྱང་ཁེགས་པར་མི་འགྲོའོ། །
གསུམ་པ་ལ། དངོས་དང་དེ་ལ་དོགས་སྤང་ངོ། ། དང་པོ། མ་ཤེས་དོན་གྱི་
གསལ་བྱེད་ཀྱང༌། ། ཞེས་པ་སྟེ། སློབ་དཔོན་གྱི་གཞུང་ལ་ལར་ཚད་མའི་
མཚན་ཉིད་དུ་མ་ཤེས་པའི་དོན་གྱི་གསལ་བྱེད་ཅེས་གསུངས་ལ། འདིར་མི་བསླུ་
བའི་རིག་པ་ཞེས་བཤད་པ་མི་འགལ་ལམ་ཞེ་ན། མི་འགལ་ཏེ་མི་ཤེས་དོན་གྱི་
གསལ་བྱེད་ཀྱང་ཚད་མའི་མཚན་ཉིད་ཡིན་ནོ། ། དེ་ལ་མཚན་ཉིད་གཉིས་པོ་འདི་
ཐ་སྙད་དང་དོན་ དམ་དཔྱོད་ པའི་ ཚད་མའི་མཚན་ ཉིད་ སོ་ སོ་ལ་སྦྱོར་བ་དང༌།
གཉིས་ཀ་ཚོགས་ནས་ཚད་མའི་མཚན་ཉིད་ཆ་ཚང་བར་འདོད་པ་དང་། དོན་
གཅིག་ ཏུ་ འདོད་པའི་ཕྱོགས་ གསུམ་བྱུང་ཡང་ཕྱི་མ་འདི་ཁོ་ན་ལྟར་ གཟུང་བར་
བྱའོ། །དེ་ལ་མཚན་ཉིད་མི་འདྲ་བ་དུ་མ་ཡོད་ན་ཚད་མའི་མཚན་ཉིད་ཐུག་པ་མེད་
པར་འགྱུར་རོ་སྙམ་ན་མ་ཡིན་ཏེ། འདི་གཉིས་ཚིག་གི་བརྗོད་ཚུལ་ཙམ་ལས་དོན་
མི་འདྲ་བ་མེད་པས་སོ། ། ཇི་ལྟར་ན་མ་ཤེས་པའི་དོན་གསལ་བར་བྱེད་པའི་ཤེས་
པ་ནི་དོན་དེ་ལ་མི་སླུ་བ་ཡིན་ལ། མི་སླུ་བའི་ཤེས་པ་གང་ཡིན་པ་དེ་མ་ཤེས་པའི་
དོན་དེའི་གསལ་བྱེད་ཀྱང་ཡིན་པས་སོ། ། གཉིས་པ། རང་གི་ངོ་བོ་རྟོགས་འོག་
ཏུ། ། སོགས་ཏེ། དེ་ཡང་བཅད་ཤེས་ལ་ཁྱབ་ཆེས་པ་མེད་དེ། དེས་མངོན་
སུམ་གྱིས་བཟུང་ཟིན་དེ་སྤྱིའི་ཚུལ་གྱིས་བཟུང་བ་ལས་དོན་རང་མཚན་ལ་གསར་དུ་
རྟོགས་པ་གང་ཡང་མེད་པས་སོ། །གཉིས་པ་དེ་ཕྱིར་ཐུབ་པ་ཚད་མར་བསྟན་པ་ལ།
ཚད་མར་གྱུར་པ་རང་ལུགས་བཞག ། རང་བྱུང་ཚད་འདོད་གཞན་ལུགས་བཀག་
དང་པོ་ནི། དེ་ལྡན་བཅོམ་ལྡན་ཚད་མ་ཉིད། ། སོགས་ཀྱིས་བསྟན་ཏེ། ཚད་
མ་མདོ་ལས། ཚད་མར་གྱུར་པ་འགྲོ་ལ་ཕན་བཞེད་པ། ། སྟོན་པ་བདེ་གཤེགས་
སྐྱོབ་ལ་ཕྱག་འཚལ་ནས། ། ཞེས་གསུངས་པ་འདིའི་དོན་ལེའུ་འདིས་འཆད་པ་
86



ཡིན་ལ། དེའང་ཇི་ལྟར་སངས་རྒྱས་བཅོམ་ལྡན་འདས་ལ་ཚད་མའི་མཚན་ཉིད་
དང་ལྡན་སྙམ་ན། འདི་ལྟར་འཇིག་རྟེན་ན་ཚད་མ་ནི་ཇི་ལྟར་བཅད་པ་ལྟར་དོན་
ཐོབ་པ་ལ་མི་བསླུ་བའི་བློ་ལ་ཡོངས་སུ་གྲགས་པའི་དབང་དུ་བྱས་ན་བཅོམ་ལྡན་
འདས་ནི་ཚད་མ་དེ་དང་འདྲ་བ་སྟེ་སྐྱེ་དགུ་རྣམས་ལ་གནས་སྐབས་དང་མཐར་ཐུག་
གི་དོན་མངོན་མཐོ་དང་ངེས་ལེགས་ཀྱི་འབྲས་བུ་ཐོབ་པ་ལ་འདིས་མི་བསླུ་བ་ཡིན་
པས་སོ། །དེ་ཅི་ལྟ་བུ་ཞེ་ན། སངས་རྒྱས་བཅོམ་ལྡན་འདས་ཀྱིས་བདེན་པ་བཞི་
བསྟན་པ་སོགས་བླང་དོར་གྱི་དམིགས་བསྟན་ནས་མི་སླུ་བར་བྱེད་པས་ན་མི་སླུ་བ་
མཆོག་གི་ཁྱད་པར་དེ་ལ་མངའ་བས་དེ་སྐད་དུ་བཏགས་པའོ། ། འོ་ན་ཚད་མར་
བཏགས་པ་ཙམ་ལས་དངོས་སུ་ཚད་མར་གྱུར་པ་མ་ཡིན་ནོ་སྙམ་ན། ཤིན་ཏུའང་
ཚད་མར་གྱུར་པ་ཡིན་ཏེ་སྒོམ་པ་མཐར་ཕྱིན་པའི་སྟོབས་ལས་གྲུབ་པ་རྣམ་པར་མི་
རྟོག་པའི་ཡེ་ཤེས་འཁྲུལ་བའི་དྲི་མ་མཐའ་དག་སྤངས་པའི་ངོ་བོ་ཉིད་ཡིན་པས་ན་
ཚད་མ་ཐམས་ཅད་ཀྱི་རྒྱལ་པོ་ཡིན་ཏེ་འདི་ལ་ཆོས་ཐམས་ཅད་མངོན་སུམ་དུ་གྱུར་པ་
ཡིན་ལ། ཚད་མ་གཞན་དང་གཞན་ནི་ཉི་ཚེའི་ཡུལ་ཅན་ཡིན་ནོ། །དེ་ལྟར་ཡིན་
ན་ཚད་མ་དང་འདྲ་བར་ཅིའི་ཕྱིར་བཏགས་སྙམ་ན། འཇིག་རྟེན་ན་ཡོངས་སུ་
གྲགས་པའི་མངོན་རྗེས་ཀྱི་ཚད་མ་ལ་ལྟོས་ནས་དེ་ལྟར་བཏགས་པ་སྟེ། སྐབས་ཀྱི་
བཤད་བྱའི་ཚད་མ་ནི་མངོན་རྗེས་ཀྱི་ཚད་མ་ཡིན་ལ་བཅོམ་ལྡན་འདས་ནི་ཆོས་ཀུན་
ལ་མངོན་སུམ་ཚད་མར་གྱུར་པ་ཡིན་དུ་ཟིན་ཀྱང་དེ་ཁོ་ན་འཇིག་རྟེན་པའི་མངོན་
སུམ་གྱི་དོན་དང་མི་འདྲ་བས་དེ་ལྟར་བཏགས་པ་ཡིན་ནོ། །གཉིས་པ་ལ། ཚད་
མ་རྟག་པ་ཡོད་པ་བཀག ། ཚད་ཅན་དབང་ཕྱུག་བྱེད་པོ་བཀག ། དང་པོ།
ཚད་མ་རྟག་པ་ཉིད་ཡོད་མིན། ། སོགས་ཏེ། ཕྱི་རོལ་པ་རྣམས་ན་རེ། སྔར་
ཚད་མ་མིན་པ་ཞིག་སྒྲུབ་བྱེད་ལ་ལྟོས་ནས་གསར་དུ་ཚད་མར་གྱུར་པས་ཤེས་བྱ་
མཐའ་ཡས་པ་ཤེས་པ་མི་སྲིད་ལ། ཡོན་ཏན་བརྒྱད་དང་ལྡན་པ་མཁའ་ལྟར་ཁྱབ་
པའི་དབང་ཕྱུག་རྟག་པ་དེ་ནི་ཚད་མ་ཡིན་ལ་འགྲོ་བ་མཐའ་དག་གི་བྱེད་པ་པོའང་
ཡིན་ནོ་ཞེ་ན། དེ་ཡང་ཡུལ་དེ་དམིགས་རྐྱེན་ཡིན་ལ་དེ་ལས་སྐྱེས་པའི་བློ་ཚད་མ་



ཡིན་པའི་ཕྱིར་སྐད་ཅིག་མར་འཐད་ཀྱི་ཡུལ་གྱིས་ཁྱད་པར་བྱར་མེད་ན་ནི་ཡུལ་གང་
ཡང་ཤེས་པར་མི་འགྱུར་རོ། ། ཡུལ་གང་ཡང་མ་ཤེས་ན་ནི་དོན་རང་མཚན་ལ་མི་
སླུ་བའི་ཚད་མར་ཇི་ལྟར་འགྱུར། དེས་ན་རྟག་པའི་བློ་ལ་ཡུལ་རིམ་བཞིན་འཇལ་
བའི་དོན་བྱེད་ནུས་པས་སྟོང་པར་ཤེས་པར་བྱའོ། ། གཉིས་པ་ལ། དེ་རྟག་མི་
རྟག་བརྟགས་ལ་དགག ཀུན་ཀྱི་བྱེད་པོ་ཡིན་པ་དགག དང་པོ། རིམ་
བཞིན་སྐྱེ་བ་ ཅན་དག་ནི། ། སོགས། གཉིས་པ་ལ། སྒྲུབ་བྱེད་མེད་དང་
གནོད་བྱེད་ཡོད། །དང་པོ་ལ། སྒྲུབ་བྱེད་ཡང་དག་མིན་པར་བསྟན། །དེ་ཡི་
རིགས་པ་རྒྱས་པར་བཤད། ། དང་པོ། སྡོད་འཇུག་དབྱིབས་ཀྱི་ཁྱད་པར་དག།
སོགས་ཏེ། དངོས་སུ་སྐྱེས་བུས་མ་བྱས་པ་རི་གླིང་ལ་སོགས་པ་ཀུན་ཀྱང་རྒྱུ་སྐྱེས་བུ་
རྣམས་ཀྱི་སེམས་པ་སྔོན་དུ་སོང་བའི་རྒྱུ་ལས་གྲུབ་པ་ཙམ་དུ་སྒྲུབ་པར་བྱེད་ན་འདོད་
པ་ཡིན་ཏེ་སེམས་ཅན་རྣམས་ཀྱི་སེམས་པའི་འདུ་བྱེད་ཀྱི་ཁྱད་པར་ལས་གནས་ལུས་
སྣ་ཚོགས་པར་གྲུབ་པ་ནི། །ལས་ལས་འཇིག་རྟེན་སྣ་ཚོགས་སྐྱེས། །དེ་ནི་སེམས་
པ་དང་དེས་བྱས། ། ཞེས་འདོད་དོ། ། གཉིས་པ་ལ། དངོས་དང་དེས་གཞན་
ཁེགས་ཚུལ་དང༌། །དེ་ཡི་གྲུབ་དོན་བསྟན་པ་གསུམ། །དང་པོ་ལ། དབྱིབས་
དོན་རྟགས་སུ་མི་རུང་དང༌། །དབྱིབས་སྒྲ་འཇུག་ཙམ་རྟགས་མིན་པའོ། །དང་
པོ་ལ། ཁྱད་པར་ཅན་དབྱིབས་ཕྱོགས་ཆོས་མེད། ། དབྱིབས་ཙམ་རྟགས་སུ་མ་
ངེས་པའོ། ། དང་པོ། བྱིན་རླབས་ཡོད་མེད་རྗེས་འཇུག་ཅན། ། སོགས་ཏེ།
དེ་ཡང་རི་གླིང་སོགས་ལ་དབྱིབས་ཡོད་ཀྱང་སྐྱེས་བུས་མ་བྱས་པར་ལས་ཀྱི་དབང་
གིས་དེ་ལྟ་བུར་གྲུབ་པ་ལ་གནོད་པ་ཅན་གྱི་ཚད་མ་མེད་པས་ན་དེའི་དབྱིབས་དེ་
སྐྱེས་བུས་བྱས་པའི་ཁྱད་པར་དང་ལྡན་པར་མི་འདོད་པས་ན་ཕྱོགས་ཆོས་མ་གྲུབ་པ་
ཡིན་ནོ། ། དབྱིབས་ལ་སྐྱེས་བུས་བྱས་པ་དང་མ་བྱས་པ་གཉིས་སུ་འདོད་པའི་བློ་
ངོར་དབྱིབས་ཙམ་ལས་བྱས་པར་སྒྲུབ་པ་དེ་ནི་དབྱིབས་ཀྱི་མིང་ཙམ་མཐུན་པར་
སོང་གི་དབྱིབས་ཀྱི་དོན་ལས་སྐྱེས་བུས་བྱས་པ་འགྲུབ་པར་མི་འགྲོ་སྟེ། དབྱིབས་
ཀྱི་དོན་ལ་སྐྱེས་བུས་བྱས་མ་བྱས་གཉིས་སུ་ཡོད་པའི་ནང་ནས་མ་བྱས་པ་དེ་བྱས་
88



པའི་སྒྲུབ་བྱེད་དུ་བཀོད་པའི་ཕྱིར་རོ། ། གཉིས་པ་ལ། མ་ངེས་ངེས་ན་ཧ་ཅང་
ཐལ། ། འབྲས་མཚུངས་ལྟག་ཆོད་དུ་ཐལ་སྤང་། །དང་པོ། ཐ་དད་དངོས་ལ་རབ་
གྲུབ་པ། ། སོགས་ཏེ། ཕ་རོལ་པོ་ན་རེ། དབྱིབས་ཡིན་ནོ་ཅོག་སྐྱེས་བུས་བྱས་
པའི་དབྱིབས་ཁྱད་པར་པ་ཡིན་ཏེ། དབྱིབས་ཙམ་དུ་ཁྱད་པར་མེད་པའི་ཕྱིར་ཏེ་
འདི་ལྟར་ཁྱོད་ཀྱིས་འདོད་པ་ལྷ་རྣམས་ལ་ཆེད་དུ་མ་བྱས་པའི་ཁང་བཟང་ཡོད་པ་
དང༌། མི་རྣམས་ཀྱིས་ཆེད་དུ་བྱས་པའི་ཁང་བཟང་གཉིས་ལ་དབྱིབས་རང་གི་
སྟེང་ན་ཁྱད་པར་བ་ཞེས་མི་ནོར་བའི་རྒྱུ་མཚན་གང་ཡང་མེད་པས་སོ་ཞེ་ན། འོ་
ན་ངེད་ཀྱིས་སྐྱེས་བུས་མ་བྱས་པར་འདོད་པ་དེ་དག་གི་དབྱིབས་དང་ཁྱད་པར་མེད་
པའི་ཕྱིར་འདི་ཀུན་ཀྱང་སྐྱེས་བུས་མ་བྱས་པར་འགྱུར་རོ་ཞེས་བརྗོད་ན་ཁྱོད་ཀྱིས་
རིགས་པ་གང་གིས་ཟློག་པར་བྱེད་ཅེས་དྲིས་པ་ན། འདི་ཀུན་སྐྱེས་བུས་བྱེད་པར་
མཐོང་བའི་མངོན་སུམ་གྱིས་བསལ་ལོ་ཞེ་ན། སྐྱེས་བུས་བྱས་པར་ནམ་ཡང་མ་
མཐོང་བའི་རི་ལ་སོགས་པའི་དབྱིབས་ལ་གང་གིས་རྗེས་སུ་དཔོག་པར་བྱེད་པ་ཡིན།
དེ་ཡང་དེ་ལྟར་རྗེས་སུ་དཔག་གོ་སྙམ་ན་རིགས་པ་མ་ཡིན་ཏེ། སྐྱེས་བུས་བྱས་པ་
དང་དབྱིབས་ཙམ་ལ་མེད་ན་མི་འབྱུང་གི་འབྲེལ་བ་སྒྲུབ་མི་ནུས་པའི་ཕྱིར་ཏེ་སྐྱེས་
བུས་ཆེད་དུ་མ་བྱས་ཀྱང་དབྱིབས་ཡོད་པ་ལ་འགལ་བ་མེད་པའི་ཕྱིར་རོ། །དེས་ན་
སྐྱེས་བུས་བྱས་པ་ལ་མི་འཁྲུལ་བའི་རྒྱུ་མཚན་ཁྱད་པར་ཅན་མེད་ན་དབྱིབས་ཙམ་
གྱིས་ནི་གང་ཡང་མི་འགྲུབ་བོ། ། འོ་ན་དབྱིབས་ཁྱད་པར་བ་ལས་སྐྱེས་བུས་བྱས་
པར་དཔོག་རིགས་ཞེས་བཤད་པ་དེ་གང་ཡིན། དབྱིབས་ལ་སྐྱེས་བུས་བྱས་པའི་
ཁྱད་པར་ཇི་ལྟ་བུ་ཡིན་ཞེ་ན། དབྱིབས་ཙམ་ནི་རྫས་ཀྱི་བཀོད་པ་ལ་བརྟེན་ནས་
མིང་དུ་བཏགས་པ་ཡིན་པས་དེའི་སྟེང་ན་མི་ནོར་བའི་ཁྱད་པར་ཡོད་ཅེས་བརྗོད་པ་
ནི་གཏན་མ་ཡིན་ནོ། ། འོ་ན་ཅི་ཞེ་ན་རྫས་ཀྱི་བཀོད་པའི་ཁྱད་པར་གང་ཞིག་སྐྱེས་
བུས་བྱེད་པ་ལ་རག་ལས་དེ་འཇུག་པ་ཅན་དེ་དག་སྐྱེས་བུས་བྱས་པའི་ཁྱད་པར་དང་
ལྡན་པའི་དབྱིབས་ཏེ། དཔེར་ན་མེ་ལས་དུ་བ་བཞིན་སྐྱེས་བུ་དང་འབྲེལ་བ་ཅན་
ནོ། ། དེ་ལྟར་རག་ལས་པར་ནི་འཇིག་རྟེན་ན་མཐོང་བའི་ཕྱིར་འདི་ལ་དཔྱད་པ་
89



གཞན་མི་འཇུག་གོ །གང་སྐྱེས་བུས་བྱེད་པ་ལ་རག་མ་ལས་པར་རྒྱུ་རྐྱེན་ཚོགས་པ་
ལས་བྱུང་བའི་ཚེར་མ་རྣོ་བ་དང་མེ་ཏོག་གི་དབྱིབས་ལ་སོགས་པ་ནི་སྐྱེས་བུས་བྱེད་
པ་དང་མ་འབྲེལ་ཏེ་ཀ་བུམ་མ་འབྲེལ་བ་བཞིན་ནོ། ། དེ་དག་ལའང་བྱེད་པོ་
ལྐོག་ཏུ་གྱུར་པ་དབང་ཕྱུག་གིས་བྱས་པར་མི་ཁེགས་སྙམ་ན། དེ་དག་རང་རང་གི་
རྒྱུ་རྐྱེན་ལས་སྐྱེ་བ་ལས་དབང་ཕྱུག་གིས་ཅི་ཡང་མ་བྱས་ཏེ་འོག་ཏུ་འགོག་པར་འགྱུར་
རོ། ། གཉིས་པ་ནི། དེ་ལྟ་མིན་ན་རྫ་མཁན་གྱིས། ། སོགས། གསུམ་པ་ནི།
བསྒྲུབ་བྱའི་རྗེས་སུ་འགྲོ་བའི་ཕྱིར། ། སོགས་ཏེ། དེ་ལྟར་སྐྱེས་བུས་བྱས་དང་མ་
བྱས་པའི་དབྱིབས་སོ་སོར་ཕྱེས་ནས་དབྱིབས་རྟགས་སུ་བཀོད་པ་ཀུན་སུན་འབྱིན་
པ་འདི་འབྲས་བུ་མཚུངས་པའི་ལྟག་ཆོད་ཅེས་སུན་འབྱིན་ལྟར་སྣང་བ་ཡིན་པར་
སློབ་དཔོན་ཕྱོགས་གླང་གིས་བཤད་པ་དེ་དང་མཚུངས་པར་འགྱུར་རོ་ཞེ་ན་མི་
མཚུངས་ཏེ། འབྲས་མཚུངས་ཞེས་པ་འབྲས་བུ་ནི་སྒྲ་འབྲས་བུ་ཡིན་པར་བསྟན་
པ་རྩོལ་བྱུང་དང་བྱས་པ་ལྟ་བུའི་ཚིག་དེ་ཡིན་ལ། དེ་བཀོད་པ་ན་མ་གྲུབ་པ་
སོགས་གཏན་ཚིགས་ལྟར་སྣང་བ་གཞན་དང་མཚུངས་སོ་ཞེས་རིགས་པ་ལྟར་སྣང་
བས་སྐྱོན་བརྗོད་པ་ལ་འབྲས་མཚུངས་ཀྱི་ལྟག་ཆོད་ཅེས་བརྡ་བྱས་པའོ། ། དེ་ལྟག་
ཆོད་ཡིན་ཏེ་སྒྲ་དང་བུམ་པའི་ཁྱད་པར་ཕྱེ་མི་དགོས་པར། སྤྱིར་བྱས་པ་ཡིན་ན་མི་
རྟག་པར་འགྲུབ་ངེས་ཀྱང་དེ་ལྟར་མི་འགྲུབ་པར་བསྟན་པ་ནི་སུན་འབྱིན་མི་ནུས་
པའི་ཚིག་ཙམ་ཡིན་པའི་ཕྱིར་རོ། ། དེས་ན་དབྱིབས་ལ་གཉིས་སུ་མ་ཕྱེས་པར་
དབྱིབས་ཙམ་གྱིས་སྐྱེས་བུས་བྱས་པར་འགྲུབ་ན། དེ་མི་འགྲུབ་པར་བསྟན་པ་
ལྟག་ཆོད་དུ་འགྱུར་ཡང་དབྱིབས་ཁྱད་པར་དུ་དབྱེ་བ་མ་བྱས་པར་དབྱིབས་ཙམ་ནི་
སྐྱེས་བུས་བྱས་པ་ལ་མི་འཁྲུལ་བའི་འབྲེལ་བ་མ་གྲུབ་པས་འབྲས་མཚུངས་ཀྱི་ལྟག་
ཆོད་དང་འདྲ་བ་མ་ཡིན་ནོ། ། གཉིས་པ་ལ། དབྱིབས་ཀྱི་སྒྲ་ཙམ་རྟགས་མིན་
དཔེ། ། ཡིན་ན་ཧ་ཅང་ཐལ་བ་འོ། ། དང་པོ། རིགས་ཀྱི་ཁྱད་པར་མ་གྲུབ་
པ། ། སོགས། གཉིས་པ་ནི། བརྗོད་པར་འདོད་པ་གཞན་དབང་ཕྱིར། །
སོགས། གཉིས་པ་། འདིས་ནི་སེར་སྐྱ་ལ་སོགས་ཀྱི། ། སོགས་ཏེ། སེར་སྐྱ་
4
:
4



པ་ན་རེ། གཙོ་བོ་ལས་བྱུང་པའི་བློ་ཞེས་པ་མེ་ལོང་ངོས་གཉིས་པ་ལྟ་བུ་དང༌།
གཙོ་བོའི་རྣམ་འགྱུར་སྒྲ་སོགས་ཀྱི་རང་བཞིན་བདེ་བ་སྡུག་བསྔལ་བཏང་སྙོམས་
ཞེས་པ་འདི་རྣམས་ཆོས་ཅན། སེམས་མེད་པ་ཡིན་པ་དང་ནང་ཤེས་རིག་གི་སྐྱེས་
བུའི་ཆོས་མ་ཡིན་པར་ཕྱི་རོལ་ཀྱི་ཆོས་ཡིན་ཏེ། འདི་དག་མི་རྟག་པ་དང་སྐྱེ་བ་
ཅན་ཡིན་པའི་ཕྱིར་ཞེས་བརྗོད་དོ། །དེ་དག་གི་ཞེ་འདོད་ལ་བློ་དང་བདེ་བ་སོགས་
མི་རྟག་པ་དང་སྐྱེ་བ་ཅན་ཡིན་པར་བརྗོད་པ་ནི་ཕྱི་ནང་གཉིས་ཀའི་ངོར་གྲུབ་པ་
ཡིན་ལ། རྟགས་དེ་གྲུབ་ན་ སེམས་མེད་དུའང་འགྲུབ་ནུས་ སོ་ སྙམ་ པའོ། །
སེམས་མེད་དུ་ཅིས་འགྲུབ་ན། ཁོ་རང་གིས་མི་རྟག་པ་ཞེས་པའི་དོན་ནི་ཕྱི་རོལ་གྱི་
གཙོ་བོ་ལས་སྐྱེས་པ་དེ་སླར་ཡང་དེར་ནུབ་པ་ཙམ་ལ་འདོད་པས་སྔར་མེད་གསར་དུ་
སྐྱེ་བ་དང་སྔར་ཡོད་གཏན་དུ་འགག་པར་མི་འདོད་ལ། དེ་ལྟ་ན་མི་རྟག་པ་ཞེས་
དེ་གྲུབ་ན་མི་རྟག་པ་དང་སྐྱེ་ལྡན་གྱི་དོན་རང་གི་ཞེ་འདོད་ལ་ཡོད་པ་དེ་འགྲུབ་བོ་
སྙམ་པའོ། །དེ་གྱི་ན་སྟེ་ཁོ་རང་གི་ཞེ་འདོད་ཀྱི་མི་རྟག་པ་དེ་ལྟ་བུ་བློ་སོགས་ཀྱི་སྟེང་
དུ་ནང་པ་སངས་རྒྱས་པའི་ངོར་མ་གྲུབ་ལ། སངས་རྒྱས་པའི་མི་རྟག་པའི་དོན་དེ་
ཁོ་རང་གི་ངོར་མ་གྲུབ་པས་རྟགས་དེ་རྒོལ་བ་གཉིས་ཀའི་མཐུན་སྣང་དུ་གྲུབ་པ་མི་
སྲིད་པས་སྒྲ་ཙམ་གྲུབ་པ་དེས་ཞེ་འདོད་ཀྱི་དོན་གང་ཡང་མི་འགྲུབ་སྟེ། སངས་
རྒྱས་པའི་ངོར་བློ་སོགས་འགག་པར་འགྱུར་བར་གྲུབ་ཀྱང་དེས་སེམས་མེད་པར་མི་
གྲུབ་བོ། ། ཡང་གཅེར་བུ་པ་ན་རེ། ཤིང་ཆོས་ཅན། སེམས་པ་ཅན་ཡིན་ཏེ།
ཤུན་པ་བཤུས་ན་འཆི་བའི་ཕྱིར་ཞེས་སངས་རྒྱས་པའི་ངོར་བཀོད་པ་ན། འཆི་བ་
ཞེས་པའི་ཐ་སྙད་དེ་ཙམ་ཤིང་ལ་འཇུག་པ་ཡོད་པ་ནི་སངས་རྒྱས་པས་ཀྱང་འདོད་ལ།
དེ་ཁས་བླངས་ན་སེམས་ཡོད་པའང་འགྲུབ་སྙམ་པའོ། ། དེ་ཡང་སངས་རྒྱས་པས་
རིས་མཐུན་པར་གནས་པའི་དབང་ཤེས་སྲོག་གསུམ་འགགས་པ་ལ་འཆི་བ་ཞེས་
བརྗོད་པའི་དོན་དེ་ཤིང་ལ་ མ་གྲུབ་ལ། ཤིང་སྐམ་པ་ལ་ཤིང་ཤི་བ་ཞེས་དང་།
འོ་མ་རུལ་བ་འོ་མ་ཤི་བ་ཞེས་པ་དེ་ཙམ་བརྗོད་པ་ཡོད་ཀྱང་དེས་སེམས་ལྡན་དུ་མི་
འགྲུབ་སྟེ་སྐམ་པ་ཙམ་ལ་ཤི་བ་ཞེས་བརྗོད་པ་ལ་སོགས་པ་ཡིན་པས་ན། སྒྲ་དེ་
91



ཙམ་ཞུགས་པས་དེ་གྲུབ་ན་ཤིང་དུ་མ་ཟད་འདམ་རྫབ་སོགས་ལའང་སེམས་གྲུབ་
པར་འགྱུར་རོ། །དེ་འདོད་དོ་ཞེ་ན། • གཅེར་བུ་པ་རང་གིས་སྲོག་མེད་དུ་འདོད་
པ་སྒྲ་དྲི་འོད་རྣམས་ཀྱང་འགགས་པ་ལ་ཤི་བའི་སྒྲ་མེད་པ་མ་ཡིན་པས་གནོད་དོ། །
གསུམ་པ་གྲུབ་དོན་བསྡུ་བ་ནི། དངོས་པོ་ངོ་བོ་མ་གྲུབ་ན། ། སོགས་ཏེ། རྡུལ་
ཕྲ་རབ་ཆོས་ཅན། རྟག་པ་མ་ཡིན་ཏེ། ལུས་ཅན་ཡིན་པའི་ཕྱིར། དཔེར་ན་
བུམ་པ་བཞིན་ཞེས་བཀོད་པ་ན། འུག་པ་པའི་ངོར་ལུས་ཅན་ཡིན་པའི་སྒྲ་མ་གྲུབ་
སྟེ། དེས་ཐམས་ཅད་དུ་སོང་བ་མིན་པའི་རྫས་ཀྱི་ཚད་ལ་ལུས་ཅན་ཞེས་འདོད་
ཅིང་། རྡུལ་ཕྲན་ལོ་ཚད་མེད་པའི་ལུས་ཅན་མིན་པར་འདོད་དོ། ། དེའི་ལུགས་
ལ་ཐམས་ཅད་དུ་སོང་བ་མིན་པ་ནི་འབྱུང་བ་བཞི་དང་ཡིད་ཡིན་པར་འདོད་ལ།
དེ་ལས་ཡིད་ལ་ཚད་མེད་པས་ན་གཞན་བཞི་ཁོ་ནར་འདོད་ཅིང་། ཚད་ཅེས་པ་
ཡོན་ཏན་གྱི་བྱེ་བྲག་སྟེ་ཆེ་ཆུང་རིང་ཐུང་བཞི་ཡི་རྣམ་པར་སྣང་བ་ཡོད་པ་ལ་ལུས་
ཅན་ཞེས་བྱའོ། ། སངས་རྒྱས་པས་ཚད་རྫས་སུ་མི་འདོད་པས་ཚད་ལ་ལུས་ཅན་
ཞེས་མི་བྱ་བར་རེག་བྱ་དང་ལྡན་པ་ལ་ལུས་ཅན་ཞེས་བཏགས་པ་ཡིན་ནོ། ། དེ་
ལྟར་ལུས་ཅན་ཞེས་པ་འདོགས་ཡུལ་མི་འདྲ་ཡང་མི་རྟག་པ་སྒྲུབ་པའི་རྟགས་སུ་འགྲོ་
རྒྱུ་རེག་བྱ་དེ་ནི་རྡུལ་ཕྲན་དང་བུམ་པ་གཉིས་ཀ་ལ་ཡོད་པར་རྒོལ་བ་གཉིས་ཀས་
ཀྱང་ཁས་ལེན་དགོས་ཏེ། རྡུལ་ཕྲ་རབ་ཀྱང་རེག་བྱ་ཅན་མིན་ན་ཡུལ་གྱི་གོ་ས་ཕན་
ཚུན་མནན་ནས་ཚོགས་པ་རྩོམ་མི་སྲིད་པས་ན། ལུས་ཅན་མིན་པའི་སྒྲ་མ་གྲུབ་
པར་རེ་ཞིག་རྩོད་དུ་ཆུག་ཀྱང་། སྒྲུབ་ནུས་ཀྱི་དོན་རྟགས་སུ་གྱུར་པ་རེག་བྱ་ཡོད་
པ་དེས་མི་རྟག་པར་འགྲུབ་པ་ཡིན་ནོ། ། དེ་གྲུབ་ན་གང་རེག་བྱ་ཡོད་པ་དེ་ནི་ལུས་
ཅན་དུ་བཏགས་པའང་ཐ་སྙད་སྐྱོན་མེད་པ་ཡིན་པར་ཡང་འགྱུར་རོ། ། དེ་བཞིན་
དུ་ཐོགས་བཅས་ཡིན་པའང་འུག་པ་པའི་ངོར་མ་གྲུབ་སྟེ། དེས་ཆ་ཡོད་པ་ལ་
ཐོགས་བཅས་སུ་འདོད་ཀྱང་གཟུགས་ཅན་གཞན་གྱི་གོར་གཞན་གནས་པ་ལ་གེགས་
བྱེད་པའི་དོན་ནི་རྡུལ་ཕྲ་རབ་ལ་གྲུབ་པ་དེས་དོན་གྲུབ་པ་ཡིན་ནོ། ། འདི་དང་
གོང་དུ། ཚིག་གང་སྨྲ་པོས་ཅི་ལྟ་བུར། །ཞེས་སོགས་ཀྱི་སྐབས་རྣམས་སུ་ཚིག་ལ་
92_



མི་རྟོན་དོན་ལ་རྟོན་དགོས་པར་དངོས་སྟོབས་ཀྱི་རིགས་པས་གྲུབ་ཚུལ་བསྟན་པ་
ཡིན་ནོ། ། གཉིས་པ་གནོད་བྱེད་ལ། རྒྱུ་དང་རྒྱུ་མིན་མཚུངས་པར་ཐལ། །
འབྲེལ་མེད་རྒྱུ་རུ་ཐལ་བའི་དཔེ། །ཧ་ཅང་ཐལ་བ་བརྗོད་པ་འོ། །དང་པོ། ཇི་
ལྟར་དངོས་དེ་རྒྱུ་ཡིན་པ། ། སོགས། གཉིས་པ་ནི། མཚོན་དང་སྨན་དང་
འབྲེལ་བ་ལས། །སོགས།གསུམ་པ་ལ།དངོས་དང་དེ་ཡི་ལན་དགག་པ་འོ། །དང་པོ་
ལ། རྗེས་སུ་འགྲོ་ལྡོག་མི་གྲུབ་ཚུལ། ། དེ་ཕྱིར་ཧ་ཅང་ཐལ་བ་བརྗོད། ། དང་པོ།
རང་བཞིན་ཁྱད་པར་མེད་པར་ནི། ། སོགས། གཉིས་པ། གང་དག་ཡོད་ན་
གང་འགྱུར་ཉིད། །སོགས། གཉིས་པ་ལན་དགག་པ་ལ། མ་ངེས་དཔེ་གཉིས་
སོ་སོར་བཀག ། ཐུན་མོང་དོན་ནི་བསྡུ་བ་འོ། ། དང་པོ། མྱུ་གུ་སྐྱེད་ལ་ས་ལ་
སོགས། ། སོགས། ། གཉིས་པ། དེ་ཕྱིར་སོ་སོར་གང་ནུས་མེད། ། སོགས།
གཉིས་པ་དེའི་སྒྲུབ་བྱེད་རྒྱས་པར་བཤད་པ་ལ། སྒྲུབ་བྱེད་རིགས་པ་རྣམ་པར་
བཞག དེ་ཡི་དོན་རྣམས་བསྡུ་བ་འོ། ། དང་པོ་ལ། སྒྲུབ་བྱེད་མེད་པར་
འདོད་པ་དགག ། ཡང་དག་སྒྲུབ་བྱེད་བསྟན་པ་འོ། ། དང་པོ་ལ། ཕྱོགས་སྔ་
བརྗོད་དང་དེ་དགག་པའོ། ། དང་པོ། ཚད་མ་ལྐོག་གྱུར་དོན་ཤེས་ཡིན། །
སོགས། གཉིས་པ། མི་ཤེས་སྟོན་པར་བྱེད་པ་ལའང་། །སོགས་ཏེ། སྟོན་པ་
བཅོམ་ལྡན་འདས་ཚད་མར་བསྒྲུབ་པ་ལ་དེ་གཉིས་ཀ་མེད་པ་མ་ཡིན་ཏེ། རྒྱུ་
མཚན་གང་ཞེ་ན། དངོས་སྟོབས་ཀྱིས་བསྒྲུབ་ནུས་པ་བདེན་བཞི་མ་ནོར་བར་
བསྟན་པ་འདི་ཙམ་གྱིས་སྟོན་པ་ཚད་མར་གྱུར་པ་འགྲུབ་སྟེ་ལུགས་འབྱུང་དུ་སྒྲུབ་པ་
ནི་ཚད་མའི་སྒྲུབ་བྱེད་ཀྱི་རྒྱུ་ཡིན་ལ། ལུགས་ལྡོག་ཏུ་བསྟན་པ་ནི་ཚད་མ་ཡིན་པ་
ཤེས་བྱེད་ཀྱི་རྟགས་ཀྱང་ཡིན་ནོ། ། དེ་གྲུབ་པས་ལྐོག་ཏུ་གྱུར་པ་མཐའ་ཡས་པ་
མཁྱེན་པའང་རྗེས་སུ་དཔག་ནུས་ལ། ། སྒྲུབ་བྱེད་ཡོད་ལ་གནོད་བྱེད་མེད་པས་
ཤེས་བྱ་ཐམས་ཅད་མཁྱེན་པའང་འགྲུབ་མོད་ཀྱི། ཐམས་ཅད་མཁྱེན་པ་ཡིན་པའི་
རྟགས་སུ་སྲིན་བུའི་གྲངས་ལ་སོགས་པ་ལྐོག་གྱུར་རེ་རེ་ནས་འདི་ལྟར་མཁྱེན་ནོ་ཞེས་
རྟགས་འགོད་དགོས་པ་མ་ཡིན་ཏེ། སྟོན་པས་མཁྱེན་དུ་ཟིན་ཀྱང་དེ་སྙེད་བསྟན་
93



ནས་སུ་ཞིག་གིས་གཟུང་ནུས་ལ་དགོས་པ་མེད་པས་གཟུང་བར་བྱ་བའང་མིན་ནོ། །
ཐམས་ཅད་མཁྱེན་པའི་སྒྲུབ་བྱེད་ཀྱང་མེད་པ་མིན་ཏེ་སྒྲིབ་གཉིས་སྤང་བའི་ཐབས་
ལ་སྙིང་རྗེ་ཆེན་པོས་གོམས་པ་རབ་ཀྱི་མཐར་ཐུག་པར་ནན་ཏན་མཛད་པ་འཆད་
པར་འགྱུར་རོ། ། གཉིས་པ་ཡང་དག་སྒྲུབ་བྱེད་བསྟན་པ་ལ། བསམ་སོགས་
ལུགས་འབྱུང་ལམ་བཞིན་བསྟན། ། སྐྱོབ་སོགས་ལུགས་ལྡོག་ཤེས་བྱེད་བཤད། །
དང་པོ་ལ། རྒྱུ་དང་འབྲས་བུ་ཕུན་ཚོགས་གཉིས། ། དང་པོ་ལ། སོ་སོར་
བསྟན་དང་མཇུག་བསྡུ་བའོ། ། དང་པོ་ལ། བསམ་པ་ཕུན་ཚོགས་ཕན་བཞེད་
བཤད། །སྦྱོར་བ་ཕུན་ཚོགས་སྟོན་པ་བཤད། །དང་པོ་ལ།དངོས་དང་དེ་ལ་རྩོད་
སྤང་ངོ༌། །དང་པོ། སྒྲུབ་བྱེད་ཐུགས་རྗེ་གོམས་ལས་དེ། །ཞེས་སོ། །གཉིས་
པ་ལ། གོམས་པ་མི་སྲིད་རྩོད་པ་སྤང་། །སྲིད་ཀྱང་མཐའ་མེད་མི་སྲིད་སྤང་།
དང་པོ་ལ། མདོར་བསྟན་པ་དང་རྒྱས་པར་བཤད། ། དང་པོ། བློ་ནི་ལུས་ལ་
བརྟེན་པའི་ཕྱིར། ། སོགས། གཉིས་པ་ལ། བློ་རྟེན་ལུས་འདོད་སྒྲུབ་བྱེད་
མེད། །དེ་ལ་གནོད་བྱེད་ཡོད་པར་བསྟན། ། དང་པོ་ལ། གཞན་ལུགས་བཀག་
དང་རང་ལུགས་བཞག ། དང་པོ་ལ། དུས་མི་མཉམ་པའི་རྟེན་འདོད་དགག། དུས་
མཉམ་གྱི་ནི་རྟེན་དགག་པའོ། ། དང་པོ་ལ། དེ་ལ་རྗེས་སུ་འཇུག་པ་དང༌། །
ལྡོག་པ་མེད་པར་བསྟན་པ་འོ། ། དང་པོ་ལ། རྗེས་འགྲོ་ལྟར་སྣང་བཀག་པ་
དང་། །གྲུབ་དོན་རང་ལུགས་རྗེས་འགྲོ་བཞག ། དང་པོ་ལ། རང་གི་རིགས་
འདྲའི་རྗེས་འཇུག་བསྒྲུབ། ། དེ་ཡི་འཐད་པ་རྒྱས་པར་བསྟན། ། དང་པོ། སྐྱེ་
བ་ཡོངས་སུ་ལེན་པ་ན། ། སོགས་ཏེ། དེ་ཡང་རིགས་འདྲ་སྔ་མ་སྔོན་དུ་སོང་
ནའང་འབྱུང་བ་ཙམ་ལས་སྐྱེ་ན་འབྱུང་བ་ཐམས་ཅད་སྲོག་ཆགས་སུ་འགྱུར་རོ། །
དེས་ན་ཚེ་འདིའི་སྲིད་པ་འགག་པའི་རྒྱུན་གྱི་ཐ་མའི་བློ་སོགས་དེ་ལ་རྒྱུ་ལྷག་པོ་གང་
ཡང་མི་དགོས་ཤིང༌། སྔར་ཡོད་པ་ཞིག་མེད་པའམ་མ་ཚང་བའང་མེད་ན་སྲིད་པ་
གཞན་དུ་མཚམས་ཅིས་མི་སྦྱོར་ཏེ་སྦྱོར་བ་ཁོ་ན་ཡིན་ནོ། །གཉིས་པ་ལ། སྐྱེ་བའི་
ཡ་མཐའི་རྒྱུན་རྗེས་འཇུག ། ཕྱི་མཐའི་རྒྱུན་རྗེས་འཇུག་ཚུལ་ལོ། ། དང་པོ་ལ།
94



སྤྱིར་བསྟན་བྱེ་བྲག་རྟག་པ་བཀག ། དང་པོ་ལ། དགག་པ་བརྗོད་དང་ལུང་
འགལ་སྤང༌། ། དང་པོ་ལ། ཀུན་ཏུ་སྐྱེ་བར་ཐལ་བ་དང༌། ། རྒྱུ་འབྲས་ལྡོག་
པར་ཐལ་བ་འོ། ། དང་པོ། གང་དུ་དྲོད་གཤེར་ལ་སོགས་པ། ། སོགས་ཏེ།
གལ་ཏེ་རྡོ་དང་ཆུ་ལ་སོགས་པ་དེ་དག་ལའང་སེམས་མངོན་དུ་མ་གྱུར་ཀྱང་མི་གསལ་
བ་ནུས་པའི་ངོ་བོར་ཡོད་དོ་ཞེ་ན། དེ་ལ་སེམས་ཀྱི་ཉེར་ལེན་ཡོད་ན་ནི་སྐབས་
དེར་སེམས་མི་གསལ་ཡང་སེམས་རྒྱུན་སྔ་མ་གྲུབ་སྟེ་གཉིད་དང་བརྒྱལ་བ་ལ་སོགས་
པའི་ སྐབས་ཀྱི་སེམས་བཞིན་ནོ། ། སེམས་ཀྱི་ཉེར་ལེན་མེད་ཀྱང་འབྱུང་བ་ལ་
སེམས་ཀྱི་ནུས་པ་ཡོད་དོ་ཞེ་ན། ནུས་པ་ཞེས་པ་དེ་ཅི་ཞིག །འབྱུང་བ་ལས་ཐ་
དད་པ་ཞིག་གམ་འབྱུང་བ་དང་གཅིག་ཡིན། ཐ་དད་ན་འབྱུང་བས་སེམས་སྐྱེད་
པ་མིན་ལ། གཅིག་ན་འབྱུང་བ་ཡོད་པ་ཙམ་གྱིས་སྐྱེད་པར་ཐལ་བ་སོ་ན་གནས་
སོ། །གཉིས་པ། དབང་རྣམས་རེ་རེ་ལ་གནོད་ན། ། སོགས། གཉིས་པ་ལུང་
འགལ་སྤང་བ་ནི། དེ་ཡི་ཤེས་པ་ཕན་འདོགས་ཕྱིར། ། སོགས། གཉིས་པ་བྱེ་
བྲག་ཏུ་ལུས་སྐད་ཅིག་མ་མིན་པའི་རྟག་པ་ལས་བློ་སྐྱེ་བ་དགག་པ་ནི། རིམ་ཅན་
མིན་ལས་རིམ་ཅན་མིན། ། སོགས། གཉིས་པ་ཕྱི་མཐའ་ལ། སྒྲུབ་བྱེད་མེད་
པར་མདོར་བསྟན་དང༌། ། དེ་དོན་རྒྱས་པར་བཤད་པ་འོ། ། དང་པོ་ནི།
ཐ་མའི་སེམས་ནི་སེམས་གཞན་དང་། ། སོགས། གཉིས་པ་ལ། བཀག་དང་
རྩོད་པ་སྤང་བ་འོ། །དང་པོ་ལ། དཔེ་མ་གྲུབ་དང་གཏན་ཚིགས་མེད། །དང་
པོ། དགྲ་བཅོམ་སེམས་གང་ཡིན་དེ་ཡང་། །སོགས། གཉིས་པ་ལ། མ་གྲུབ་
འདོད་བརྗོད་དེ་འགོག་པ་འོ། །དང་པོ། གལ་ཏེ་དེ་རྒྱུ་བྲལ་ཕྱིར་ན། །སོགས།
གཉིས་པ་ལ། དབང་བཅས་ལུས་ལས་སྐྱེ་བ་བཀག ། དབང་མེད་ལུས་ལས་སྐྱེ་
བ་བཀག །དང་པོ། དེ་བློ་བཞིན་དུ་འཛིན་འགྱུར་ཕྱིར་། །སོགས། གཉིས་
པ། སེམས་མེད་ཉིད་ཕྱིར་གཞན་ལས་མིན། །སོགས། གཉིས་པ་རྩོད་སྤང་ལ།
ལྷན་ཅིག་གནས་པ་མི་སྲིད་སྤང་། ། རྟེན་ལས་བརྟེན་འགྱུར་མི་འཐད་སྤང༌། །
དང་པོ། རྒྱུ་གཅིག་ཕྱིར་ན་ལྷན་ཅིག་གནས། །སོགས། གཉིས་པ་ནི། དོན་
.95



གྱི་སྒོ་ནས་འགྱུར་བ་ཡིན། ། ཞེས་སོ། ། གཉིས་པ། རྟག་ཏུ་དེ་ཡི་རྗེས་འཇུག་
ཕྱིར། ། སོགས། གཉིས་པ་ལྡོག་པ་མེད་པ་ལ། སྤྱི་དང་བྱེ་བྲག་ལུས་རྟག་
དགག ། དང་པོ། ལྡོག་པ་མེད་པའི་དམ་བཅའ་བསྟན། ། དེ་ཡི་འཐད་པ་
རྒྱས་པར་བསྒྲུབ། ། དང་པོ། འགའ་ཞིག་ཚེ་ན་སེམས་ཀྱི་རྒྱུན། ། སོགས།
གཉིས་པ་ལ། ཐལ་བ་བརྗོད་དང་ཉེས་སྤོང་དགག །དང་པོ། ལུས་ནི་གནས་
པ་ཉིད་ན་སེམས། ། སོགས། གཉིས་པ་ལ། མཐུན་རྐྱེན་མ་ཚང་ལན་མི་
རུང༌། ། འགལ་རྐྱེན་ཡོད་པ་ལན་མིན་པ་འོ། ། དང་པོ་ལ། བཀག་དང་རང་ལ་
མི་མཚུངས་ཚུལ། ། དང་པོ། དེ་ཡོད་ཡོད་དང་དབང་འགྱུར་ཕྱིར། ། སོགས།
གཉིས་པ། སེམས་རྒྱུ་ཡིན་ན་མཚུངས་མ་ཡིན། ། སོགས་ཏེ། ཀྱང་གི་སྒྲས་ནི་
འཕེན་བྱེད་ཀྱི་ལས་དེ་དག་ཇི་སྲིད་པར་ལུས་སེམས་ལྷན་ཅིག་གནས་པའི་རྒྱུ་ཡིན་
པར་མ་ཟད་དབུགས་འབྱུང་བ་སོགས་ཀྱི་རྒྱུའང་ཡིན་ཏེ་སྲོག་འཚོ་བའི་ཆ་རྐྱེན་དུ་
དབུགས་ཀྱི་གཡོ་བ་མེད་ན་མི་རུང་བས་དེ་ཡང་འཕེན་པ་ཡིན་ལ། སྲོག་དེ་ནི་ཡིད་
དང་ལྡན་པ་མིན་པ་ལ་མེད་པས་ཡིད་ཀྱང་དབུགས་དེའི་རྒྱུར་ངེས་པར་དགོས་པ་
ཡིན་ནོ། ། ཚུལ་འདིས་གཉིད་འཐུག་ན་དབུགས་འབྱུང་བ་སོགས་གནད་མང་པོ་
ཤེས་པར་བྱའོ། ། གཉིས་པ། ལན་ཕྱི་མ་ལ། ཕྱོགས་སྔ་བརྗོད་དང་དེ་འགོག་
པའོ། ། དང་པོ། གལ་ཏེ་སྡོང་བུ་ལ་སོགས་བཞིན། ། སོགས། གཉིས་པ་ལ།
ཐལ་བ་བརྗོད་དང་ཉེས་སྤོང་འགོག ། དང་པོ་ནི། ཤི་བའི་ཉེས་པ་ཉམས་གྱུར་
ཚེ། ། སོགས་ཏེ། ཉེས་པས་མི་མཐུན་པར་བྱས་པ་ཞེས་བྱ་བ་ནི་ལུས་ཀྱི་འབྱུང་
བའི་ཁམས་འཕེལ་ཟད་འཁྲུགས་ནས་ཆ་མི་མཉམ་པ་ཙམ་ལས་གཞན་གང་ཡང་
མེད་ལ། ཆ་མི་མཉམ་པ་ཙམ་ཞིག་ནི་སེམས་ལྡོག་པའི་རྒྱུ་མ་ཡིན་ཏེ་ནད་པ་རྣམས་
ཀྱི་ལུས་ལའང་སེམས་གནས་པའི་ཕྱིར་རོ། ། གལ་ཏེ་སེམས་སྐྱེད་པར་མི་རུང་བའི་
མི་མཐུན་པ་ཞིག་གིས་ཤི་བ་ཡིན་ནའང་ཤི་བའི་འོག་ཏུ་དེ་འདྲའི་མི་མཐུན་པ་དེ་
ལྡོག་པར་རིགས་ཏེ་མི་ལྡོག་པའི་སྒྲུབ་བྱེད་མེད་པ་དང་། མི་ལྡོག་ན་རོ་ལས་ཀྱང་
སྲིན་བུ་ སོགས་ གཞན་འབྱུང་བར་མི་རིགས་ལ། གཞན་ཡང་ཤི་བའི་ལུས་ཀྱི་་
96



འབྱུང་བ་རྣམས་ལ་ནི་མི་མཐུན་པ་ཞེས་བྱ་བ་གང་ཡང་མེད་དེ། རྡུལ་རྣམས་རང་
ས་ན་གནས་པའི་ཕྱིར་རོ། །དེ་ལྟར་འབྱུང་རྡུལ་རྣམས་ལ་མི་མཉམ་པའི་ཁྱད་པར་
ཡོད་པས་རྒྱུར་མི་རུང་ན་ས་སོགས་གཞན་ལའང་མཉམ་པ་རྙེད་དཀའ་བས་འབྱུང་
བ་ལས་སེམས་ཅན་སྐྱེ་བའང་འགྲུབ་པར་དཀའ་འོ། ། མི་མཉམ་པའི་ཁྱད་པར་
རིམས་ལ་སོགས་པའི་ཉེས་པ་ནི་སྲོག་ཆགས་ཁོ་ན་ལ་མཐོང་གི་རོ་སོགས་སྲོག་མེད་ལ་
ཡོད་པར་མི་རིགས་སོ། ། གཉིས་པ་ལ། ཕྱོགས་སྔ་བརྗོད་དང་དེ་འགོག་པའོ། །
དང་པོ། གལ་ཏེ་མེད་ན་ལྡོག་ན་ཡང༌། ། སོགས། གཉིས་པ་ལ། མདོར་
བསྟན་རྒྱས་བཤད་གྲུབ་དོན་བསྡུ། ། དང་པོ། མ་ཡིན་གསོ་སྦྱོར་ཡོད་ཕྱིར་རོ།
།གཉིས་པ། སླར་མི་འབྱུང་བ་འགའ་ཞིག་ནི། །སོགས། གསུམ་པ། ཤི་བའི་
དུག་སོགས་ལྡོག་ཕྱིར་རམ། །སོགས། གཉིས་པ་ལ། དངོས་དང་དེ་ལ་དོགས་
པ་སྤང༌། །དང་པོ་ནི། ཉེར་ལེན་འགྱུར་བ་མེད་པར་ནི། །སོགས་ཏེ། བློའི་
ཉེར་ལེན་རྒྱུར་འདོད་པ་ལུས་དེ་ཡང་སྐད་ཅིག་མ་མིན་པར་རྟག་པར་འདོད་ན་དེ་
ལས་ཉེར་ལེན་ཅན་ནམ་འབྲས་བུ་སེམས་ནམ་ཡང་མི་སྐྱེ་སྟེ་ཉེར་ལེན་གྱི་རྒྱུར་མི་
འགྱུར་བས་སོ། །དེ་ཡང་ལུས་སེམས་ལྷན་ཅིག་ཏུ་ཚོགས་པ་འདི་ལ་ལུས་མ་འགྱུར་
བཞིན་དུ་སེམས་ཡོད་ལ་ལུས་ལ་ཁྱད་པར་མེད་ཀྱང་འཇིགས་པ་མྱ་ངན་ཡིད་བདེ་བ་
སོགས་ཀྱིས་སེམས་ཀྱི་འགྱུར་བའི་ཁྱད་པར་སྣ་ཚོགས་སྐྱེ་བ་དང་ཡན་ལག་བཅད་པ་
སོགས་ལུས་འགྱུར་ཡང་སེམས་སྔར་ལས་མི་འགྱུར་བར་མཐོང་བས་ན་སྔར་བྱུང་བ་
ལུས་ཀྱི་རྒྱུ་ལས་སེམས་བྱུང་བ་མིན་ནོ། ། གཉིས་པ། དེ་རྒྱུ་ལྷན་ཅིག་བྱེད་པ་
ལས། ། སོགས་ཏེ། དེ་ཡན་ཆད་ཀྱིས་ལུས་སེམས་དུས་མི་མཉམ་པར་ལུས་སྔར་
ཡོད་ཀྱི་ཉེར་ལེན་ལས་སེམས་སྐྱེ་བར་འདོད་པ་དགག་པ་ཡིན་ལ། དེ་ཡང་དབང་
ཤེས་ལྔ་ནི་དབང་པོ་ལས་སྐྱེ་བ་རེས་འགའ་འབྱུང་ལ་རེས་འགའ་མི་འབྱུང་བ་ཡིན་
ཡང་། ཡིད་ཙམ་ཞིག་མེད་པའི་གནས་སྐབས་མེད་ལ་དེ་ནི་དབང་པོ་ལྔ་རེ་རེ་དང་
ཚོགས་པ་ལ་མ་ལྟོས་ཀྱང་འབྱུང་བས་ན་ཡིད་བློའི་རྒྱུན་ལུས་དང་རྗེས་སུ་འགྲོ་ལྡོག་
བྱེད་པར་སྒྲུབ་བྱེད་མེད་ལ། དེ་རང་གི་རིགས་འདྲ་སྔ་མ་སྔོན་དུ་མ་སོང་བར་མི་



སྐྱེ་བར་གྲུབ་ཅིང་སླར་ཡང་རྒྱུ་འབྱུང་བར་གྲུབ་པའང་ཡིན་ནོ། །དེ་ཙམ་གྱིས་རྒྱང་
འཕེན་པ་ལ་སོགས་པའི་སྐྱེ་བ་སྔ་ཕྱི་མེད་པའི་ལོག་རྟོག་ཟློག་ནུས་པ་ཡིན་ཞིང་།
གཞན་ཡང་ཞིབ་ཏུ་ཕྱེས་ན་ལུང་ལས་བཤད་པ་ལྟར་ལེགས་པར་དཔྱད་ཚེ་གཉིད་ལ་
སོགས་པའི་སྐབས་ན་རིམ་བཞིན་ཡིད་རགས་པ་ལོག་ཀྱང་ཕྲ་བ་མི་ལྡོག་པ་དང༌།
ཕྲ་བ་ལོག་ནའང་ཀུན་གཞི་མི་ལྡོག་ལ་ཀུན་གཞི་ལོག་ནའང་འོད་གསལ་གྱི་སེམས་
ནམ་ཡང་མི་ལྡོག་པས་སེམས་གཏན་ཏུ་རྒྱུན་ཆད་པར་མི་སྲིད་ལ་དེའི་ཕྱིར་ཡེ་ཤེས་
རྒྱུན་མི་འཆད་པའང་གྲུབ་པ་ཡིན་ཏེ། ཐོག་མ་མེད་པའི་དུས་ནས་ཡོད་པའི་
ཁམས་སམ་སེམས་ཀྱི་ས་བོན་དེ་མེད་ན་གྲོལ་འཁྲུལ་འབྱུང་མི་ཤེས་ལ། དེ་དག་གི་
ཚུལ་ནི་ ཐེག་ པ་ གཞན་དང་གཞན་དུ་ཇེ་བས་ཇེ་ གསལ་ གྱི་ཚུལ་ གྱིས་ བཤད་ལ།
མདོ་སྡེ་རྒྱན་ལས་ཀྱང་། སེམས་ནི་རྟག་ཏུ་རང་བཞིན་འོད་གསལ་མོད། ། དེ་ནི་
གློ་བུར་ཉེས་པས་མ་རུང་བྱས། ། ཆོས་ཉིད་སེམས་ལས་གཞན་པའི་སེམས་གཞན་
ནི། ། འོད་གསལ་མ་ཡིན་རང་བཞིན་ལ་བརྗོད་དོ། ། ཞེས་གསུངས་པ་ལྟར་
སེམས་ཀྱི་རང་བཞིན་འོད་གསལ་བ་ལས་ཀུན་ཏུ་རྟོག་པས་ཁམས་གསུམ་དུ་འཁོར་
བར་ཤེས་པར་བྱ་སྟེ། གོང་བཤད་རིགས་པ་འདི་རྣམས་ཀྱིས་ཀྱང་མཐར་གྱིས་
གྲུབ་དོན་འདི་ལ་གཏུགས་དགོས་པས་ཤིན་ཏུ་གལ་ཆེའོ། ། གཉིས་པ་དུས་མཉམ་
གྱི་རྟེན་དགག་པ་ལ། མི་འཐད་པ་ཡི་གཞན་ལུགས་དགག ། གྲུབ་དོན་འཐད་
པ་གཞག་པ་འོ། ། དང་པོ་ལ། བརྟེན་པ་ཡོད་མེད་བརྟགས་ལ་དགག །
བརྟེན་ པ་སྐྱེ་འཇིག་བརྟགས་ལ་དགག ། དང་པོ་ལ། བརྟེན་པ་ཡོད་མེད་
བརྟགས་ལ་དགག །ཚུལ་དེས་གཞན་པ་ཁེགས་ཚུལ་ལོ། །དང་པོ་ལ། བཀག་
དང་དེ་ལན་དགག་པ་འོ། ། དང་པོ། ཡོད་མེད་དག་ལ་བརྟེན་མེད་ཕྱིར། །
སོགས། གཉིས་པ། གལ་ཏེ་དཔེར་ན་ཆུ་སོགས་ཀྱི། །སོགས་ཏེ། ཆུ་རང་གི་
ཉེར་ལེན་གྱི་རྒྱུ་ལས་བྱུང་བའི་སྐད་ཅིག་དེ་རང་ཉིད་དང་དུས་མཉམ་པའི་ལྷན་ཅིག་
བྱེད་རྐྱེན་སྣོད་ཀྱི་སྐད་ཅིག་དེ་དང་ཚོགས་པ་ལས་དེའི་ཕྱི་ལོགས་སུ་སྔ་མ་དེའི་སྤྱོད་
ཡུལ་དང་མཚུངས་པའི་ཆུ་ཡི་སྐད་ཅིག་འབྱུང་ངོ༌། ། དེས་ན་དེ་གཉིས་ཚོགས་པ་
98



དང་བྲལ་བ་ན་ཡུལ་གཞན་དུ་གནས་པའི་ཆུའི་རིགས་འདྲ་སྐྱེ་བ་ཡིན་ཏེ། དུས་
མཉམ་དུ་ཚོགས་པ་དེས་ནང་ཕན་ཚུན་གནས་པར་བྱེད་པ་མེད་ཀྱང་ལྷན་ཅིག་བྱེད་
པའི་རྒྱུ་དང་ཚོགས་པའི་ཁྱད་པར་གྱིས་རིགས་འདྲ་ཕྱི་མ་ལ་སྤྱོད་ཡུལ་ཁྱད་པར་ཅན་
སྐྱེད་པ་ཡོད་དོ། །དེས་ན་དེ་ལྟར་དེ་བྱུང་གི་འབྲེལ་བས་ཕན་བཏགས་པ་ལས་རྟེན་
བརྟེན་པར་འཇོག་པ་ཡིན་ཡང༌། འཇིག་རྟེན་བླུན་པོས་དུས་མཉམ་པར་ཕན་
འདོགས་པར་འཁྲུལ་བ་ཡིན་ནོ། ། གཉིས་པ་ཚུལ་དེས་གཞན་པ་ཁེགས་ཚུལ་ནི།
འདིས་ནི་འཕྲོད་པ་འདུ་བ་དང༌། ། སོགས་ཏེ། དེ་ཡང་ཕ་རོལ་པོས། སྣལ་མ་
དང་སྣམ་བུ་བ་ལང་དང་རྭ་བདག་དང་བློ་རྫས་དང་རིགས་ལ་སོགས་པ་འདི་དང་
འདིའོ་སྙམ་པའི་བློ་འཇུག་པའི་རྒྱུ་མཚན་འཕྲོད་པ་འདུ་བ་ཡིན་ལ། འཕྲོད་པ་
འདུ་བའི་རྒྱུ་རྫས་ལ་སོགས་པ་ཁས་ལེན་ཞིང༌། དེ་ལྟར་འཕྲོད་པ་འདུ་བའི་དབང་
གིས་རྟེན་བརྟེན་པར་ཁས་ལེན་པའང་གོང་གི་རིགས་པས་བསལ་བར་གྲུབ་བོ། །
གཉིས་པ་བརྟེན་པ་སྐྱེ་འཇིག་བརྟག་པ་ལ། འཇིག་པའི་ཚུལ་ལ་བརྟགས་ནས་
དགག །འཕེལ་བའི་ཚུལ་ལ་བརྟགས་ནས་དགག །དང་པོ། གལ་ཏེ་གཞན་
ལས་དངོས་འཇིག་ན། །སོགས། གཉིས་པ་འཕེལ་བ་ལ་བརྟག་པ་ལ། དངོས་
དང་དེས་གཞན་ཁེགས་ཚུལ་ལོ། ། དང་པོ་ལ། དངོས་དང་དེ་ལན་དགག་པ་
འོ། ། དང་པོ། ལུས་ཀྱི་ཕུལ་བྱུང་འགྲིབ་མེད་པར། ། སོགས། གཉིས་པ།
དེ་ལས་ཀྱང་འདི་ཁྱད་འགྱུར་ཏེ། ། སོགས་ཏེ། བཅུད་ཀྱིས་ལེན་ལ་སོགས་པས་
ལུས་རྒྱས་པ་ལས་ཤེས་རབ་དང་བློ་ཡང་ཁྱད་པར་དུ་འགྱུར་བས་ལུས་ལས་བློ་འབྱུང་
བར་ཡང་མཐོང་ངོ་ཞེ་ན། བཅུད་ལེན་ལ་སོགས་པས་ལུས་ཀྱི་ཁམས་སྙོམས་པར་
བྱས་པ་གཟུང་དོན་དུ་བྱས་པས་ལུས་ཤེས་ཀྱི་འཁོར་དུ་ཚོར་བ་བདེ་བ་སྐྱེས་པས་ཡིད་
འཆོལ་བ་མེད་པར་གནས་པ་ན་བཟོ་སོགས་གོམས་པའི་འདུ་བྱེད་པ་སྟོབས་འཕེལ་
ནས་བློ་ལ་ཁྱད་ཞུགས་པ་སྟེ། སེམས་ཀྱི་གཟུང་དོན་དུ་མ་བྱས་ན་ལུས་རྒྱས་ཀྱང་དེ་
ལས་ཡིད་ལ་ཡོན་ཏན་འབྱུང་བ་དང༌། རྒུད་ཀྱང་དེ་ལས་སྐྱོན་འབྱུང་མི་རིགས་ཏེ་
གཞན་གྱི་ལུས་བཞིན་ནོ། ། དེས་ན་ལུས་སེམས་ཀྱི་རིགས་འདྲའི་རྒྱུན་སྐྱེད་པའི་



ཉེར་ལེན་མ་ཡིན་ལ། ཕན་འདོགས་བྱེད་ལྷན་ཅིག་བྱེད་རྐྱེན་ཡིན་ནོ། ། གཉིས་
པ་དེས་གཞན་ཁེགས་ཚུལ་ནི། འདིས་ནི་འདུས་པ་ལ་སོགས་པས། ། སོགས་ཏེ།
གཟུང་དོན་དེ་དག་རང་གི་སེམས་ཀྱི་ཉེར་ལེན་གྱི་རྒྱུ་མིན་ཡང་ལྷན་ཅིག་བྱེད་པར་
འགྱུར་བ་ནི་ཡིན་ཏེ། དེ་བཞིན་དུ་གཟུགས་བཟང་བ་མཐོང་ནས་ཆགས་པ་སྐྱེ་བ་
ལ་སོགས་པ་དམིགས་རྐྱེན་གྱི་ཁྱད་པར་ཀུན་ཀྱང་དེ་ལྟར་ཤེས་པར་བྱའོ། ། གཉིས་
པ་ལ། དངོས་དང་གཞན་ལ་དེ་མི་འཐད། ། དང་པོ། དེ་ཕྱིར་ངེས་པར་གང་
ཉིད་ཀྱི། །སོགས། གཉིས་པ། ཇི་ལྟར་སེམས་ལ་བརྟེན་བྱས་ནས། །སོགས།
གཉིས་པ་རང་ལུགས་ལ། དངོས་དང་རྩོད་པ་སྤང་བ་འོ། ། དང་པོ། བདག་
ལ་ཆགས་པ་དང་ལྡན་པས། ། སོགས་ཏེ། རང་གི་མངལ་གྱི་གནས་ཡོངས་སུ་
ལེན་པ་ཡིན་ན་ཇི་ལྟར་ཁྱི་ཕག་ལ་སོགས་པའི་མངལ་གྱི་གནས་ངན་པ་དག་ཡོངས་སུ་
འཛིན་ རིགས་ ཏེ་ དེས་ ན་ དབང་ ཕྱུག་ ལ་ སོགས་ པས་ འཕངས་ པ་ ཡིན་ནོ་ ཞེ་ ན།
དེས་དེ་ལྟར་དམན་པ་ལ་དམན་པར་ཤེས་ཤིང་མི་སྲེད་པ་ཞིག་ན་དེ་ལྟར་བདེན་ཡང་
རྨོངས་པའི་དབང་གིས་ མི་ཤེས་ཏེ་རྨོངས་པ་དང་སྲེད་པས་ཀུན་ནས་དྲངས་ཏེ་
དམན་པའི་གནས་ཡིན་ཡང་འཇུག་པ་ནི་ཆགས་ཅན་སྨད་འཚོང་མའི་ཁང་བར་
འཇུག་པ་དང་ཕག་མི་གཙང་བའི་འདམ་དུ་འཇུག་པ་ལ་སོགས་པ་བཞིན་ནོ། །
གཉིས་པ། གལ་ཏེ་འགྲོ་འོང་མ་མཐོང་ན། ། སོགས། གཉིས་པ་ལུས་ལས་བློ་
སྐྱེ་བ་ལ་གནོད་བྱེད་ཡོད་པ་ལའང་། ཡན་ལག་ཅན་ལས་སྐྱེ་བ་མིན། །ཡན་ལག་
ལས་ཀྱང་མིན་པ་འོ། ། དང་པོ་ལ། ཡན་ལག་ཅན་ལ་གནོད་པ་བརྗོད། ། དེ་
འགོག་ མི་འཐད་རྩོད་པ་སྤང་། ། དང་པོ། ལག་སོགས་གཡོ་ན་ ཐམས་ཅད་
དག །སོགས་ཏེ། གལ་ཏེ་ལུས་ལས་བློ་སྐྱེ་ན་ལུས་རིལ་བོ་ཡན་ལག་ཅན་ལས་སྐྱེ་
བའམ། ཡན་ལག་ལས་ཡིན། ཡན་ལག་ཅན་གྱི་རྫས་ལས་སོ་ཟེར་ན། ཡན་
ལག་ཅན་ཞེས་པ་བཏགས་པ་ལས་རྗེས་སུ་མེད་ལ་དེ་འབྱུང་བ་བཞིའང་མིན་པས་ན་
དེ་ལས་ཇི་ལྟར་སྐྱེ། གང་གི་ཕྱིར་ན་ལུས་ཞེས་པ་གཅིག་མ་གྲུབ་སྟེ་གྲུབ་ན་ལག་
སོགས་འདི་རྣམས་དང་ཐ་དད་པར་མ་དམིགས་པས་ཁེགས་ལ། དེ་ལས་སྐྱེ་བར་
100



ཁས་བླངས་ཀྱང་མངོན་སུམ་གྱི་ཡུལ་དུ་གྱུར་པའི་འབྱུང་བ་བཞི་ལས་མི་སྐྱེ་བར་ཡང་
གྲུབ་པས་ཕ་རོལ་གྱི་འདོད་པ་མི་འགྲུབ་བོ། ། གཞན་ཡང་ཐ་དད་ན་འདུ་བས་
གཅིག་ཏུ་འབྲེལ་མི་ནུས་ལ། དེ་ལྟ་ན་ལག་སོགས་ཡན་ལག་ཐམས་ཅད་གང་ཡང་
ལུས་མིན་པར་འགྱུར་རོ། །སྤྱིར་ཕྱི་རོལ་པས་ཡན་ལག་ཅན་གྱི་རྫས་ཡན་ལག་ལས་
ཐ་དད་པར་ཁས་ལེན་ལ། དེ་ཡན་ལག་དང་འདུ་བས་འབྲེལ་ཕྱིར་ཐ་དད་དུ་མི་
དམིགས་པར་འདོད་ཀྱང་དེ་རྫས་སུ་མེད་པར་དཔྱད་པ་འདིས་ནུས་པས་ན་འདུ་
འབྲེལ་དང་ཁྱད་པར་སྦྱར་ནས་དཔྱད་མི་དགོས་སོ། ། གཉིས་པ་ལ། དེ་མེད་
ཀྱང་ནི་མཐོང་སོགས་འཐད། ། མེད་ཀྱང་སྒྲ་འཇུག་འཐད་པ་འོ། ། དང་པོ་ལ།
མཐོང་སོགས་མི་འཐད་རྩོད་པ་སྤོང་། ། འཐད་པ་གཞན་འདོད་དཔེ་ཡིས་་་
བསྟན། །དང་པོ་ལ། དངོས་དང་དེས་གཞན་ཁེགས་ཚུལ་ལོ། ། དང་པོ་ནི།
དུ་མ་ཉིད་ན་སྔ་མ་བཞིན། ། སོགས་ཏེ། བུམ་སོགས་རྡུལ་ཕྲ་རབ་ཀྱི་ངོ་བོར་
གནས་སུ་ཟིན་ཀྱང་ཚོགས་པའི་རྡུལ་ཁྱད་པར་ཅན་དབང་པོ་སྐྱེད་ནུས་ཀྱི་ཁྱད་པར་
དང་ལྡན་པ་རྣམས་ནི་དབང་པོའི་ཡུལ་ཡིན་ནོ། །དེ་ནི་རྒྱུ་ཚོགས་པའི་མཐུས་ཡིན་
གྱི་ཕྲ་རབ་རང་གི་ངོ་བོས་མ་ཡིན་ཏེ་སྔར་ས་སོགས་ཚོགས་པ་དང་མ་ཚོགས་པའི་
སྐབས་ལ་ཁྱད་ཡོད་པར་བརྗོད་པ་བཞིན་ནོ། །དེས་ན་ཚོགས་པའི་དུས་ན་རྡུལ་ཕྲ་
རབ་ཀྱི་ཐ་སྙད་དུ་མི་བྱ་བར་བུམ་པ་ལ་སོགས་པའི་ཐ་སྙད་དུ་བྱ་བ་ཡིན་ཏེ། སྣམ་
བུ་ལ་སྣལ་མ་ཞེས་མི་བྱ་བ་བཞིན་ནོ། །གཉིས་པ། འདིས་ནི་སྒྲུབ་བྱེད་ལ་སོགས་
པ། ། སོགས། གཉིས་པ་ལ། དངོས་དང་དེ་ཡི་ལན་དགག་པ། །དང་པོ།
དངུལ་ཆུ་གསེར་དང་འདྲེས་པ་འམ། ། སོགས། གཉིས་པ། གལ་ཏེ་་
གསེར་དང་དངུལ་ཆུ་ནི། ། སོགས། གཉིས་པ་ཡན་ལག་ཅན་མེད་ཀྱང་དེའི་སྒྲ་
འཇུག་པ་འཐད་པ་ལ། སྒྲ་རྣམས་དངོས་ཡུལ་ཅན་འདོད་དགག ། ལྡོག་པའི་
ཡུལ་ཅན་ཡིན་ཚུལ་བསྟན། ། དང་པོ་ལ། དངོས་ཡུལ་མེད་ཀྱང་འཇུག་ཚུལ་
བསྟན། ། དངོས་བཏགས་ཕྱེས་པའི་གཞན་ལན་དགག ། དང་པོ། སྒྲ་ཤེས་
དངོས་པོ་ཐ་དད་པས། ། སོགས། གཉིས་པ། གལ་ཏེ་འདིར་ནི་བཏགས་
101



འདོད་ན། །སོགས་ཏེ། ཕྱི་རོལ་པ་འདི་དག་གི་ཞེ་འདོད་ནི་རྡུལ་ཕྲ་རབ་གཉིས་
ལ་སོགས་པས་བརྩམས་པའི་རྫས་ནི་བུམ་པ་ལ་སོགས་པ་ཡིན་ཞིང་དེ་ལ་ཡོན་ཏན་
དང་ལས་དང་སྤྱི་དག་ནི་འཕྲོད་པ་འདུ་བས་འབྲེལ་ནས་གནས་སོ་སྙམ་པའོ། །
ཡོན་ཏན་ཉེར་བཞི་སྟེ། གཟུགས་དྲི་རོ་རེག་གྲངས་ཚད་དྲུག ། སོ་སོ་བ་ལྡན་
རྣམ་དབྱེ་གསུམ། ། གཞན་དང་གཞན་མིན་བློ་རྣམས་དང༌། ། བདེ་སྡུག་འདོད་
སྡང་འབད་པ་དང༌། ། ལྕི་གཤེར་སྣུམ་དང་འདུས་བྱས་དང༌། ། ཆོས་དང་
ཆོས་མིན་སྒྲ་རྣམས་སོ། ། ཞེས་པའོ། །གཉིས་པ་ལ། གྲངས་སོགས་སྒྲ་འཇུག་
པ་ཡི་རྒྱུ། ། སྒྲ་དེ་བརྗོད་པའི་དགོས་པ་དང་། ། དེ་ཡིན་བརྗོད་ཚུལ་དཔེ་བརྗོད་
བཅས། ། དང་པོ། དོན་གཞན་མིན་ཡང་ལྡོག་པ་ཡི། ། སོགས། གཉིས་པ།
དངོས་པོ་བརྗོད་པའི་སྒྲ་རྣམས་ཀྱིས། །སོགས། གསུམ་པ་ལ། ཆོས་དང་ཆོས་
ཅན་བརྗོད་པའི་སྒྲ། ། ཚོགས་དང་ཚོགས་ཅན་བརྗོད་པའི་སྒྲ། ། དེས་མཚོན་
གཞན་ཡང་རྟོགས་པར་གདམས། ། དང་པོ། དེ་ཙམ་ཤེས་པར་འདོད་པ་ལ། །
སོགས་ཏེ། སོར་མོའི་ལྡན་པ་ཞེས་ཆོས་བརྗོད་པའི་སྒྲ་དེ་ཁྱད་གཞི་སོར་མའི་སྟེང་
གི་ཁྱད་ཆོས་ལྡན་པ་ཙམ་གོ་བར་འདོད་པས་དེ་ཁོ་ན་དམིགས་བསལ་བས་གཞན་
ལྡོག་པ་ཀུན་སེལ་བ་ཡིན་ནོ། ། སོར་མོ་ལྡན་པ་ཞེས་པ་ཁྱད་གཞི་ཙམ་དུ་བརྗོད་པ་
སྟེ། དཔེར་ན་བུམ་པ་ཞེས་བརྗོད་པ་ལྟ་བུའོ། །དེས་ན་ཁྱད་གཞི་དེ་ལ་ཡོད་པའི་
ལྡོག་པ་མཐའ་དག་ངག་དེས་མ་བསལ་བ་སྟེ། ཁྱད་གཞི་དེ་ལ་དེ་ཀུན་མི་སྤང་བ་
ཡིན་པ་ལྟར་ངག་དེས་ཀྱང་སྤོང་བར་མི་བྱེད་དོ། །དེས་ན་ཁྱད་གཞི་དང་ཁྱད་ཆོས་
ནི་ལྟོས་ནས་བཏགས་པ་ཡིན་པས་ན། གང་ཐ་མི་དད་དུ་བསྟན་པ་ལྟར་བརྗོད་ན་
ཁྱད་གཞིར་འགྲོ་ཞིང༌། རྣམ་དབྱེས་ཐ་དད་པ་ལྟར་བསྟན་ན་ཁྱད་གཞི་དེ་ལ་ཁྱད་
ཆོས་དེ་ཙམ་བརྗོད་པར་འགྲོ་ལ། དེས་རང་གི་ཁྱད་གཞི་དེ་ལ་ལྟོས་ནས་ལྡོག་པ་
གཞན་ཀུན་སྤོང་གི་ཁྱད་ཆོས་རང་ལ་ལྟོས་པའི་ལྡོག་པ་ཀུན་མི་སྤོང་ཡང་སྐབས་ཀྱི་
ཆོས་དང་ཆོས་ཅན་དུ་བཞག་པ་དེ་ཙམ་ལ་ལྟོས་ནས་དཔྱད་པར་བྱ་བ་ཁོ་ན་ཡིན་
ནོ། །གཉིས་པ། གཟུགས་སོགས་ནུས་པའི་ཁྱད་པར་ནི། ། སོགས་ཏེ། བུམ་
_102



པ་ཞེས་པ་རིགས་ཅན་གསེར་བུམ་ལའང་མིང་དེ་འཇུག་པས་གཞི་གཅིག་པ་རུང་
བའི་སྒྲ་ཡིན་ནོ། ། དེས་ན་བུམ་པ་ཞེས་པའི་སྒྲ་དེ་རང་གི་ཆོས་སུ་གྱུར་པ་གཟུགས་
སོགས་ལ་ལྟོས་ནས་ཚོགས་པ་བརྗོད་པ་ཡིན་ལ། ཚོགས་པའི་ཁྱད་པར་དེ་འདྲ་བ་
གཞན་ལ་ལྟོས་ནས་རིགས་བརྗོད་པའི་སྒྲའང་ཡིན་ནོ། ། དེ་བཞིན་དུ་ནགས་དང་
དམག་ལ་སོགས་པའི་ཚོགས་པ་བརྗོད་པ་གཞན་ཡང་ཤེས་པར་བྱའོ། ། ཚོགས་པ་
དེ་ཙམ་ལ་འཇུག་གི་ཚོགས་པ་ཅན་དེ་འདྲའི་བྱེ་བྲག་ཏུ་གྱུར་པ་གཞན་མེད་ན་ནི་
ཚོགས་བརྗོད་ཡིན་ལ་རིགས་བརྗོད་པ་མིན་པ་སྟེ་དཔེར་ན་རི་འབིགས་བྱེད་དང་
ལྷས་བྱིན་ཞེས་པ་ལྟ་བུ་ཡུལ་དུས་ཀྱི་དངོས་པོ་གཅིག་ཁོ་ནའི་མིང་དུ་བརྗོད་འདོད་
ཀྱིས་བཏགས་པ་ལྟར་དེ་ཁོ་ནར་གྲགས་ཀྱི་གཞན་དེའི་རིགས་ཅན་ལ་རྗེས་སུ་འགྲོ་
བར་མི་འཛིན་པའི་མིང་ལྟ་བུའོ། ། ཡང་བུམ་པའི་གཟུགས་ལྟ་བུ་ནི་ཚོགས་ཅན་
བརྗོད་པའི་སྒྲ་ཡིན་པས་ཚོགས་པ་བརྗོད་པ་མིན་ཡང་། བུམ་པ་གཞན་གྱི་་་་
གཟུགས་ཀུན་ལ་རྗེས་སུ་འགྲོ་བའི་རིགས་བརྗོད་པ་ཡིན་ལ་ཚོགས་པ་བརྗོད་པ་མིན་
པར་ཡང་བཤད་ཅིང། ཤེས་བྱ་དངོས་དངོས་མེད་ལ་སོགས་པའང་རིགས་བརྗོད་
པ་ཁོ་ནའི་མིང་ངོ༌། ། རིགས་ཚོགས་གཉིས་ཀ་མིན་པའི་མུ་བཞི་པ་ནི་མེད་དེ་མིང་
ཡིན་ན་ཚོགས་པའམ་རིགས་གང་ཡང་མི་བརྗོད་པ་ཞིག་མེད་ཅེས་འགའ་ཞིག་གིས་
བཤད་ ལ། རྗོད་ བྱེད་ དོན་ མཐུན་ རྣམས་ ལ་ བསམས་ ན་ དེ་ ལྟར་ ངེས་ ཤིང༌།
ཡང་རྟག་དངོས་གཉིས་ཞེས་པ་དེ་རིགས་ཚོགས་གཉིས་ཀ་མིན་ཏེ་རྟག་དངོས་་་་
གཉིས་ཀྱི་རིགས་ཅན་མེད་པ་དང་དེ་གཉིས་ཚོགས་པ་མེད་ པའི་ཕྱིར་ཞེས་ཀྱང་
འགའ་ཞིག་གིས་བརྗོད་མོད་དེ་ནི་ཚིག་ཙམ་ཡིན་ཞིང་། བརྗོད་བྱའི་དོན་མ་གྲུབ་
པར་སྒྲ་ཙམ་གྱིས་འཕངས་པའི་རི་བོང་གི་རྭ་ཞེས་པ་ལ་སོགས་ཀུན་ཀྱང་དེ་དང་འདྲ་
བས་ན་སྒྲ་དོན་ཙམ་ལ་བསམས་ན་དེ་ལྟར་ཡིན་ཏེ་གཙོ་བོ་ཞེས་པ་བཞིན་ནོ། །
ལར་ཚོགས་བརྗོད་དང་རིགས་བརྗོད་འདིའི་ཁྱད་པར་ཞིབ་ཏུ་བསམས་ན་རྫས་ཡོད་
ཀྱི་ཆོས་ཕན་ཚུན་ནང་རིགས་མི་མཐུན་པ་ཡུལ་དུས་གཅིག་ཏུ་ཚོགས་པ་ལ་བཏགས་
པ་ཞིག་ཡིན་དགོས་པར་མངོན་ཞིང་། དེས་ན་ཀ་གདུང་རྩིག་པ་སོགས་ཚོགས་པ་
103



ལ་ཁང་པ་ཞེས་དང་། འདབ་མ་ཡུ་བ་ཟེའུ་འབྲུ་སོགས་ཚོགས་པ་ལ་ཨུཏྤལ་ཞེས་
དང༌། རྡུལ་བརྒྱད་འདུས་སམ་ཁ་ཁྱེར་ལྟོ་ བ་ སོགས་ཚོགས་པ་ལ་བུམ་པར་་་་་
བཏགས་པ་སོགས་ཇི་སྙེད་པ་དེས་འགྲེས་བྱས་པས། བུམ་པ་དང་གཟུགས་ཀྱི་
གཞི་མཐུན་ནམ་བུམ་པ་དང་ཁ་ཁྱེར་གྱི་གཞི་མཐུན་དང་ཨུཏྤལ་དང་དེའི་ཡུ་བའི་
གཞི་མཐུན་སོགས་མི་འོང་བ་ནི་དེ་གཉིས་ཕན་ཚུན་རིགས་དང་རིགས་ཅན་མིན་
པའི་གནད་ལ་ཐུག་ཅིང་། བུམ་པ་དང་གཟུགས་ཅན་གྱི་གཞི་མཐུན་སྲིད་པ་ནི་
བུམ་པ་གཟུགས་ཅན་གྱི་བྱེ་བྲག་ཡིན་པས་ཡིན་ལ། ཨུཏྤལ་དང་སྔོན་པོ་ནི་ཨུཏྤལ་
སྔོན་པོ་དེ་སྔོན་པོའི་བྱེ་བྲག་ཡིན་པས་ཡིན་ནོ། ། དེ་བཞིན་དུ་དྲི་བསུང་དང་ལྡན་
པའང་ཡིན་གྱི་དྲི་བསུང་ནི་མིན་ནོ། །མེ་དང་ཆུ་ལ་སོགས་པ་དང་དབྱིབས་དང་ཁ་
དོག་དག་ཀྱང་བེམ་པོ་ལས་བཏགས་པ་ཡིན་མོད། རིགས་མི་མཐུན་པ་གཞན་
ཚོགས་པ་མི་བརྗོད་པས་ཚོགས་བརྗོད་ཀྱི་སྒྲར་མི་འགྱུར་ཏེ་རིགས་བརྗོད་པར་་་་
འགྱུར་རོ། ། གཉིས་དང་གསུམ་སོགས་གྲངས་ཀྱི་མིང་དང་ལྡན་པ་སོགས་ཀྱང་
རིགས་ཀྱི་མིང་ངོ༌། ། ཀ་བུམ་གཉིས་དང་བེམ་ཤེས་གཉིས་ལྟ་བུ་སྦྲེལ་བའི་མིང་ནི་
ཚོགས་བརྗོད་ཡིན་གྱི་རིགས་བརྗོད་མིན་པར་འགའ་ཞིག་ལས་བཤད་ཀྱང་། འདི་
མིང་མིན་ལ་ཚིག་ཡིན་པས་ཚོགས་རིགས་ནི་མིང་ཙམ་ལས་ཕྱེ་བ་མ་གཏོགས་ཚིག་
དང་ངག་ལ་སྦྱོར་མི་དགོས་པར་མངོན་ནོ། །རྣམ་དབྱེ་དེ་ལྟར་མཐོང་བ་ནི་ཚོགས་
ཅན་དང་རིགས་ཅན་བརྗོད་བྱར་སྤོང་མི་སྤོང་ལ་ཐུག་པ་སྟེ། ཞིབ་ཏུ་བསམས་ན་
རྣམ་དབྱེ་སྣ་ཚོགས་འདུག་པ་ཤེས་པར་འགྱུར་རོ། ། དངོས་མེད་ཀྱི་ཁྱད་པར་ལ་
ཚོགས་པར་བཏགས་ཀྱང་ཚོགས་པའི་དོན་ཅི་ཡང་མེད་དོ། ། གཉིས་པ། ཡན་
ལག་ལས་སྐྱེ་བ་འགོག་པ་ལ། ཡན་ལག་མ་ལུས་ལས་སྐྱེ་མིན། ། ཡན་ལག་རེ་རེ་
ལས་མིན་པའོ། ། དང་པོ ། མ་ལུས་རྒྱུ་ཉིད་ཡིན་ན་ནི། ། སོགས། གཉིས་
པ་ལ། དངོས་དང་དེ་ཡི་ཉེས་སྤོང་དགག ། དང་པོ། རེ་རེ་ནུས་པ་ཉིད་ཡིན་
ནའང་། ། སོགས། གཉིས་པ་ལ། བཀག་དང་རང་ལ་མི་མཚུངས་པའོ། །
དང་པོ་ལ། མདོར་བསྟན་པ་དང་རྒྱས་པར་བཤད། ། དང་པོ། དུ་མ་ཉིད་དུ་
104



མཚུངས་པའི་ཕྱིར། ། སོགས། གཉིས་པ་ལ། ཆ་མེད་རིགས་གཅིག་དབུགས་
རྒྱུ་མིན། ། ཆ་བཅས་རིགས་གཞན་རྒྱུ་མིན་པའོ། ། དང་པོ། གཅིག་ཉིད་
ནའང་མང་དཔལ་འགྱུར། ། སོགས། གཉིས་པ་ལ། དུ་མ་དུ་མའི་རྒྱུར་མི་
འཐད། །དུ་མ་གཅིག་གི་རྒྱུ་མིན་པའོ། །དང་པོ། རང་རིགས་མིན་པའི་དུས་
ཅན་གྱི། ། སོགས། གཉིས་པ། དུ་མ་གཅིག་གི་རྒྱུར་མི་འཐད་པ་ནི། གལ་
ཏེ་དུ་མའང་དུས་གཅིག་ཅན། ། སོགས། གཉིས་པ་ཕ་རོལ་ལ་སྐྱོན་བསྟན་པ་དེ་
རང་ལ་མི་མཚུངས་པའི་ཚུལ་ལ། དངོས་དང་གཞན་ལ་དེ་མི་མཚུངས། ། དང༌ .
པོ། རྣམ་ཤེས་ནུས་པ་ངེས་པའི་ཕྱིར། ། སོགས་ཏེ། ཡིད་རྟོག་ནི་རིམ་བཞིན་
སྐྱེ་ལ། རྟོག་མེད་རྣམས་ནི་རྐྱེན་གསུམ་ཅི་ལྟར་རིགས་པར་ཚོགས་པའི་རིམ་པ་
ལྟར་སྐྱེ་བ་ཡིན་ནོ། །གཉིས་པ་ལ། མི་མཚུངས་ཚུལ་དང་དེར་དོགས་སྤང་། །
དང་པོ། གལ་ཏེ་ལུས་ལས་ཅིག་ཅར་བློ། ། སོགས། གཉིས་པ་ལ། མདོར་
བསྟན་པ་དང་དེའི་འཐད་སྒྲུབ། ། དང་པོ། གལ་ཏེ་ལུས་ནི་ལྡོག་པ་ན། །
སོགས་ཏེ། དེ་ཡང་ལྷན་ཅིག་བྱེད་རྐྱེན་མེད་ན་ལུས་ལ་མི་བརྟེན་པར་ སེམས་
འབའ་ཞིག་གནས་པ་ཡོད་དེ་གཟུགས་མེད་དུ་སྐྱེ་བ་བཞིན་ནོ། ། ལུས་ཕྱི་མའི་རྒྱུ་
དེས་ལུས་ཕྱི་མར་དངོས་སུ་འགྲུབ་པ་ལ་ཕྱོགས་པའི་འཇུག་པ་ཐོབ་མི་ཐོབ་ནི་སེམས་
ལ་རག་ལས་ཏེ་གཟུགས་ལ་ཆགས་པ་དང་མ་བྲལ་བའི་སེམས་ཀྱིས་ལྷན་ཅིག་བྱེད་
རྐྱེན་བྱས་ན་དེས་འཇུག་པ་ཐོབ་སྟེ་ས་བོན་རླན་གྱིས་བརླན་པ་བཞིན་ནོ། །ལུས་ཕྱི་
མའི་རྒྱུ་ཞེས་པ་གང་ཡིན་སྙམ་ན། ཚེ་འདི་ཉིད་ཀྱི་སྐྱེ་མཆེད་ལྔ་འགག་ཁ་མའི་སྐུད་
ཅིག་ཐ་མ་གང་ཡིན་པ་དེ་ནི་ལུས་གཞན་ཕྱི་མ་སྐྱེད་པའི་ཉེ་བར་ལེན་པའི་རྒྱུ་ཉིད་
ཡིན་པས། དེ་ལ་ལུས་ལ་སྲེད་པ་དང་བཅས་པའི་སེམས་ཀྱི་རྐྱེན་ཡོད་ན་འཆི་སྲིད་
ཀྱི་མཐར་བར་སྲིད་ཀྱི་ལུས་གྲུབ་ནས་ཡང་མངལ་ལ་སོགས་པར་སྐྱེ་བ་ཡིན་ནོ། །དེ་
ལྟར་བསྟན་པ་འདི་ཙམ་གྱིས་དབང་པོ་སོགས་རིགས་འདྲ་སྔོན་སོང་གྲུབ་པ་ཡིན་ལ།
དོན་དུ་ན་སེམས་ཀྱི་བག་ཆགས་སད་པ་ཙམ་ལས་ལུས་སུ་སྣང་བར་ཤེས་པར་བྱ་སྟེ།
སྔ་མའི་ལུས་སུ་སྣང་བའི་བག་ཆགས་སད་པའི་སྐྱེ་མཆེད་ལྔ་པོ་འདིས་ཉེར་ལེན་བྱས།
105



ཡིད་བློ་ལུས་ལ་སྲེད་པ་དང་བཅས་པས་ལྷན་ཅིག་བྱེད་རྐྱེན་བྱས་ནས་སླར་ཡང་ལུས་
སེམས་བར་མ་ཆད་པར་སྣང་སྟེ་རྨི་ལམ་གྱི་ལུས་བཞིན་ནོ། །ཡང་ས་བོན་རླན་བྲལ་
ལྟར་ལུས་ལ་སྲེད་པ་བྲལ་ནས་བློ་དེ་ལུས་སྣང་བའི་ལྷན་ཅིག་བྱེད་རྐྱེན་དུ་མ་སོང་ན་
རེ་ཞིག་ལུས་སུ་མི་སྣང་བར་གཟུགས་མེད་དུ་སྐྱེ་སྟེ་ གཉིད་འཐུག་པོར་ལོག་པའི་
སྐབས་བཞིན་ནོ། ། དེ་ལྟ་ན་ཡང་དེའི་རྒྱུ་དོན་བདག་འཛིན་གྱི་རྩ་བ་ཅན་གྱི་སྐྱེ་
མཆེད་ལྔར་སྲེད་པ་གོམས་པའི་བག་ཆགས་སད་རུང་ཡོད་པ་དེ་རེ་ཞིག་བག་ལ་ཉལ་
དུ་གནས་པ་ནམ་ཞིག་མངོན་དུ་གྱུར་ནས་ལུས་སུ་སྣང་བ་ནི་གཉིད་འཐུག་ལས་སླར་
རྨི་ལམ་གྱི་ལུས་སུ་སྣང་བ་བཞིན་ནོ། ། དེ་ལྟར་རྣམ་པར་རྟོག་པའི་བག་ཆགས་
གོམས་པ་ལས་ལུས་གནས་བདེ་སྡུག་སྣ་ཚོགས་པར་བར་མ་ཆད་དུ་འཁོར་བར་ཤེས་
པར་བྱའོ། ། གཉིས་པ་ལ། གཞན་ལ་དེ་འགོག་གནོད་བྱེད་མེད། ། གཞན་གྱི་
སྒྲུབ་བྱེད་དོན་མེད་བསྟན། ། དང་པོ། དེ་ཡི་ཡན་ལག་དངོས་པོ་དང་། །
སོགས། གཉིས་པ་གཞན་གྱི་སྒྲུབ་བྱེད་ལྟར་སྣང་བ་བརྗོད་པ་ནི། དབང་སོགས་
ཀྱང་ནི་ལྷག་ལྡན་ཡིན། ། སོགས། གཉིས་པ་གོམས་པ་མཐའ་མེད་དུ་མི་སྲིད་
པར་རྩོད་པ་ལ། རྩོད་པ་དང་ནི་དེ་ལན་གཉིས། ། དང་པོ། གོམས་ལས་ཁྱད་
པར་འགྱུར་ན་ཡང་། ། སོགས། གཉིས་པ་ལ། ཁྱད་པར་འགྱུར་དང་ཚད་
མེད་གཉིས། ། དང་པོ་ལ། མདོར་བསྟན་པ་དང་རྒྱས་པར་བཤད། ། དང་པོ།
བྱས་དེ་གལ་ཏེ་སླར་ཡང་ནི། ། སོགས། གཉིས་པ་ལ། ཁྱད་པར་འགྱུར་མི་
འགྱུར་ཁྱད་བསྟན། ། དེ་དག་ཁྱད་གཞིར་སྦྱར་བ་འོ། ། དང་པོ། དེ་ལ་ཕན་
འདོགས་ནུས་པ་རྣམས། ། སོགས། གཉིས་པ། སེམས་ལ་བརྩེ་སོགས་གོམས་
སྐྱེ་བ། ། སོགས་ཏེ། དེ་ལས། མེ་ལ་སོགས་པས་ཤིང་དག་དང་། ། དངུལ་
ཆུ་དང་ནི་གསེར་སོགས་བཞིན། ། ཞེས་པའི་དཔེ་གསུམ་གྱི་དང་པོ་ནི་བློ་ལ་བརྩེ་
སོགས་ གོམས་པ་ཡང་དེ་འདྲ་བར་ངང་གིས་འཇུག་པའི་དཔེའོ། ། དཔེ་ཕྱི་མ་
གཉིས་ནི་རྟེན་བརྟན་པར་འགྱུར་བའི་དཔེ་ཡིན་ལ། དེ་བཞིན་དུ་བརྩེ་སོགས་
ཁྱད་པར་དུ་གྱུར་པའི་ཆོས་དེའི་རྟེན་སེམས་ཀྱང་ཇེ་དག་ཏུ་སོང་ནས་ཡོན་ཏན་དེ་
106
1
+
+
+
E
ར



དང་མི་འབྲལ་བའི་ཚུལ་བསྟན་པ་ཡིན་ནོ། ། གཉིས་པ་ཚད་མེད་ལ། དངོས་
དང་རྩོད་པ་སྤང་བ་གཉིས། དང་པོ། གང་ཕྱིར་རིགས་མཐུན་སྔ་མ་ཡི། །
སོགས། གཉིས་པ་ལ། གཞན་ཡང་ཚད་མེད་ཐལ་བ་སྤང༌། ། ས་བོན་ལས་
བྱུང་ རྩོད་པ་སྤང་། ། དང་པོ། དེ་ལྟར་མཆོངས་ཉིད་ལ་མཆོངས་མིན། །
སོགས། གཉིས་པ། བརྩེ་རང་ས་བོན་ལས་བྱུང་བ། །སོགས་ཏེ། བརྩེ་བ་ལ་
སོགས་པའི་ས་བོན་མེད་ན་ནི་དེ་དག་སེམས་ཀྱི་ཆོས་ཡིན་པར་གཞི་མ་གྲུབ་པས་
སེམས་ལ་བརྩེ་བ་སྐྱེ་མི་སྲིད་ནའང་དེ་མ་ཡིན་ཏེ། རེ་ཞིག་མངོན་དུ་མ་གྱུར་ནའང་
སེམས་ཡིན་པའི་ཕྱིར་སྐྱེད་པར་མི་རུང་བ་མེད་དེ་སྲིན་པོ་དང་གཅན་གཟན་གཏུམ་
པོ་དག་ཀྱང་རང་གི་བུ་ལ་བྱམས་པ་བཞིན་ནོ། །དེ་བཞིན་དུ་ཤེས་རབ་ཀྱང་གསལ་
མི་གསལ་ལས་མཁྱེན་པའི་ས་བོན་མེད་པའི་སེམས་མི་སྲིད་དོ། ། གལ་ཏེ་དེ་ལྟ་ན་
བྱམས་སྡང་སོགས་ཐམས་ཅད་ཀྱི་ས་བོན་ཐོག་མ་མེད་པ་ནས་ཡོད་པར་མཚུངས་
པས་བྱམས་པ་ཁོ་ནའི་ངང་ཅན་དུ་ཅི་སྟེ་འགྱུར་སྙམ་ན། ཉོན་མོངས་པ་རྣམས་ནི་
གློ་བུར་བ་ཡིན་པས་དེའི་ས་བོན་དྲུངས་ནས་འབྱིན་པའི་ཐབས་ཡོད་ལ། བརྩེ་
སོགས་ཡང་དག་པའི་དོན་རྟོགས་པ་དང་འགལ་བ་མེད་པར་མ་ཟད་དེ་ལས་འཕེལ་
བའང་ཡིན་པས་ན་སེམས་དང་འབྲལ་མི་རུང་གི་ཡོན་ཏན་ཡིན་ཏེ་འོག་ཏུ་རྒྱས་པར་
འཆད་པར་འགྱུར་རོ། ། གཉིས་པ། སྦྱོར་བ་ཕུན་ཚོགས་སྟོན་པ་ལ། བརྩེ་
ལས་ ཐབས་ལ་གོམས་པ་འབྱུང་། ། ཐབས་དེ་ཇི་ལྟར་རྟོགས་ པའི་ཚུལ། །
ཐབས་གོམས་དེ་ཉིད་སྟོན་པར་བསྟན། །དང་པོ། བརྩེ་ལྡན་སྡུག་བསྔལ་གཞོམ་
པའི་ཕྱིར། ། སོགས་ཏེ། དེ་ཡང་སྡུག་བསྔལ་རྒྱུ་འདི་ལས་མ་བྱུང་བ་ཞིག་ན་རྟག་
ཏུ་ཡོད་མེད་དུ་ཐལ་བ་དང་འཕེལ་འགྲིབ་ཅན་གྱི་ཁྱད་པར་ཡོད་མི་སྲིད་ཀྱང་འདི་ལ་
རྒྱུ་ཡོད་དོ་སྙམ་དུ་ཐུགས་སུ་ཆུད་དོ། ། རྒྱུ་དེ་ཡང་ཇི་ལྟ་བུ་ཞེ་ན། རྟག་པ་ལས་
གནས་སྐབས་སྣ་ཚོགས་པ་ཅན་གྱི་འབྲས་བུ་མི་སྐྱེད་པས་རྒྱུ་དེ་ཡང་མི་རྟག་པའི་རང་
བཞིན་ཅན་དུ་ངེས་སོ་སྙམ་དུ་རྟོག་གོ །དེ་འདྲའི་རྒྱུ་དེ་ཡང་དུས་དང་དབང་ཕྱུག་
ལ་སོགས་པ་ཐུན་མོང་བ་གཅིག་མ་ཡིན་ཏེ་མྱོང་བ་མི་འདྲ་བ་སྣ་ཚོགས་པའི་འགྲོ་བ་
107



རྣམས་ཀྱི་རང་གི་སེམས་རྒྱུད་ཀྱི་ཁྱད་པར་ལ་གནས་པ་ཞིག་སྟེ་རྒྱུན་གྱི་འཇུག་པ་སྔ་
མའི་སྙམ་དུ་རྟོག་ཅིང་དཔྱོད་དོ། །རྒྱུན་གྱིས་འཇུག་པ་དེ་ལ་སེམས་གཙོ་བོ་ཡིན་གྱི་
གཞན་མ་ཡིན་ལ་སེམས་ལ་བདག་ཏུ་འཛིན་པའི་ཀུན་རྟོག་ཡོད་པ་དེས་ཡུལ་སྣ་
ཚོགས་དང་དུ་ལེན་ཅིང་འདུ་བྱེད་པར་འགྱུར་ཏེ། ཁབ་ལེན་ཡོད་པ་ལས་ལྕགས་
ཀྱི་ཐུར་མ་གཡོ་བ་བཞིན་དུ་རྒྱུ་ཡི་མཚན་ཉིད་ཀྱང་ཡང་དག་པའི་ལུང་གི་སྣང་བ་
དང་འགྲོགས་པའི་ཤེས་རབ་ཀྱི་མིག་གིས་ཕྱིན་ཅི་མ་ལོག་པར་ཁོང་དུ་ཆུད་ནུས་པ་
ཡིན་ནོ། ། དེ་ལ་སྡུག་བསྔལ་མཐའ་དག་གི་རྒྱུ་ཁོང་དུ་ཆུབ་ན་རྒྱུ་གང་ཡིན་ལ་དེའི་
གཉེན་པོ་ཇི་ལྟར་ཡིན་ཞེ་ན། དེ་ཡང་ཕུང་པོ་ལྔའི་རྒྱུན་དང་ཚོགས་པ་བློས་མ་ཕྱེ་
བར་ངའོ་སྙམ་པའི་བདག་ཏུ་འཛིན་པར་བྱེད་ཅིང་། ཕུང་པོ་དེར་གཏོགས་པའི་
ཆོས་ལ་ངའི་མིག་ཅེས་སོགས་བདག་གི་བར་ཆགས་པ་ཡིན་ནོ། །དེས་ན་བདེ་སྡུག་
བར་མས་བསྡུས་པའི་སྲིད་པ་ནི་ཕུང་པོ་ལྔ་པོ་འདི་ཙམ་དུ་ཟད་ལ། དེར་ཆགས་པ་
ལས་སྲིད་པར་གནས་པ་དེ་ཙམ་མ་གཏོགས་འཁོར་བའི་རྒྱུ་གཞན་གྱི་བྱེད་པ་པོ་ནི་
རྡུལ་ཙམ་མི་དམིགས་ཏེ། དེ་ལོག་ན་སྲིད་པ་ཡོངས་སུ་འཛིན་པ་ལྡོག་པ་དང༌།
དེ་མ་ལོག་ན་རྒྱུ་གཞན་གང་གིས་ཀྱང་འཁོར་བ་མི་ལྡོག་པར་རིགས་པས་གྲུབ་པའི་
ཕྱིར་རོ། ། སྲེད་པ་ཡང་རྒྱུར་གོང་དུ་མ་བསྟན་ཏམ་ཞེ་ན། བསྟན་ཏེ་གང་དུ་སྐྱེ་
བ་ལེན་པའི་རྒྱུ་སྲེད་པ་ཡིན་མོད་ཀྱི་དེའི་ཡང་མེད་ན་མི་འབྱུང་བ་ནི་བདག་ ཏུ་
འཛིན་པ་ཡིན་ཏེ་བདག་ཏུ་འཛིན་པ་མ་ལོག་ན་སྲེད་པ་སྤང་མི་ནུས་ལ་དེ་ལོག་ན་
སྲེད་པ་འབྱུང་བར་མི་འགྱུར་རོ། ། བདག་འཛིན་དེ་སྤོང་མི་ནུས་སམ་སྙམ་ན།
དེའི་ཡུལ་ལ་ཡང་དག་པའི་གནོད་པ་ཅན་ཡིན་ཏེ། རྒྱུན་དང་སྐད་ཅིག་དུ་མའི་
འདུས་བྱས་ཀྱི་སྤྱོད་ཡུལ་ལ་བདག་ཏུ་དམིགས་པ་ཙམ་ལས་བདག་མ་གྲུབ་པས་ཐག་
ཁྲ་ལ་སྦྲུལ་འཛིན་ལྟར་ཕྱིན་ཅི་ལོག་ཏུ་བཟུང་བ་གོམས་པ་ཙམ་ཡིན་པས་ལྡོག་ནུས་
སོ། ། གསུམ་པ། རྣམ་པ་དུ་མར་ཐབས་མང་པོ། ། སོགས། གཉིས་པ་མཇུག་
བསྡུ་བ་ནི། གྲུབ་ལས་དང་པོ་འབྱུང་བའི་ཕྱིར། ། སོགས་ཏེ། འོ་ན་སློབ་
དཔོན་ཕྱོགས་ཀྱི་གླང་པོས། སྦྱོར་བ་ནི་འགྲོ་བ་ལ་སྟོན་པའི་ཕྱིར་སྟོན་པ་ཉིད་དོ་
108



ཞེས་གསུངས་པས་སྡུག་བསྔལ་ཞི་བའི་ཐབས་གཞན་ལ་དངོས་སུ་སྟོན་པ་ལ་སྟོན་པ་
ཞེས་གསུངས་པ་མིན་ནམ། འདིར་སྟོན་པའི་རྒྱུ་ལ་བཤད་པ་ཅི་ཞེ་ན། སྦྱོར་བ་
ཞེས་པ་ལ་སོགས་པ་དེར་ཡང་དངོས་སུ་སྟོན་པར་བསྟན་པ་མིན་ཏེ་སྟོན་པར་བཞེད་
པ་ཡིན་ལ། དེ་ཡང་རྒྱུ་དུས་ཀྱི་ཐབས་གོམས་པ་དེ་ལ་དེའི་མིང་གིས་བཏགས་
པའོ། །བཏགས་པའི་དགོས་པ་ནི་སེམས་ཅན་རྣམས་ལ་སྟོན་པར་རུང་བའི་རྒྱུ་ལ་
ཁྱད་པར་གྱི་མིང་གིས་བསྟན་པའོ། ། གཉིས་པ་འབྲས་བུ་ལ། རང་དོན་ཕུན་
ཚོགས་བདེ་གཤེགས་བཤད། །གཞན་དོན་ཕུན་ཚོགས་སྐྱོབ་པ་བཤད། །དང་པོ་ལ།
མདོར་བསྟན་པ་དང་རྒྱས་བཤད་གཉིས། ། རྒྱུ་སྤངས་ཡོན་ཏན་གསུམ་བདེ་་་་་་་
གཤེགས། །ཉིད་ཡིན།གཉིས་པ་ལ། ལེགས་པར་གཤེགས་དང་མི་ལྡོག་དང༌། །མ་
ལུས་པར་ནི་གཤེགས་པ་གསུམ། །དང་པོ། སྡུག་བསྔལ་རྟེན་མིན་ཕྱིར། །སོགས།
གཉིས་ པ། སྐྱེ་ དང་སྐྱོན་ ནི་ ཀུན་ འབྱུང་དག ། སོགས། གསུམ་ པ་ ལ།
དངོས་དང་དེ་ལ་རྩོད་སྤང་ངོ༌། ། དང་པོ། ་ལུས་ངག་སེམས་ཀྱི་གནས་ངན་་་་
ལེན། ། སོགས། གཉིས་པ་ལ། མདོར་བསྟན་པ་དང་རྒྱས་བཤད་གཉིས། །
དང་པོ། ཁ་ཅིག་སྨྲ་སོགས་ཕྱིར་ན་སྐྱོན། ། སོགས། གཉིས་པ། རྟག་ཉིད་
ཕྱིར་རམ་ ཐབས་མེད་ཕྱིར། ། སོགས། གཉིས་པ་སྐྱོབ་པ་ནི། སྐྱོབ་པ་ཉིད་་་་
གཟིགས་ལམ་གསུངས་པ། ། སོགས་ཏེ། ལམ་དེས་སྡུག་བསྔལ་མཐའ་དག་ལས་
གཏན་ཏུ་སྐྱོབ་པར་བྱེད་པས་ན་དེ་སྟོན་པ་པོ་ནི་དེ་ལྟར་གདུལ་བྱ་རྣམས་ཀྱི་སྐྱོབ་
པར་གྱུར་པ་ཡིན་གྱི། གཞན་རིག་བྱེད་ལ་སོགས་པ་སྟོན་པ་ནི་མ་ཡིན་ཏེ་ཐབས་
དེས་སྐྱེས་བུ་འཁོར་བ་ལས་གཏན་ཏུ་སྐྱོབ་མི་ནུས་པའི་ཕྱིར་རོ། ། ཉིད་ཀྱིས་ཡང་
དག་པའི་དོན་གཟིགས་པ་མཐར་ཕྱིན་པ་ན་གཞན་ལ་སྟོན་པ་དེ་ནི་ཕྱིན་ཅི་མ་ལོག་
པ་དང་ཉེས་པ་མེད་པའི་ཚིག་ཡིན་ཏེ་ཉེས་པའི་རྒྱུ་མེད་པའི་ཕྱིར་རོ། །ཇི་ལྟར་
ཉེས་པའི་རྒྱུ་མེད་ཅེ་ན། འདི་ལྟར་ལོག་པར་སྟོན་པ་ནི་ཆགས་སྡང་སོགས་ཉེས་
པའི་དབང་གིས་དགོས་པ་གཞན་དང་གཞན་ཡིད་ལ་བཞག་ནས་དེ་གྲུབ་པའི་ཕྱིར་
རྫུན་སྨྲ་བ་ཡིན་ན་ཆགས་སོགས་ཉེས་པ་ཡོངས་སུ་ཟད་པ་དེ་ལ་དེ་འདྲའི་ཞེ་འདོད་
109



ཡོད་མི་སྲིད་པས་སོ། ། གཞན་ཡང་ཆེད་དུ་བསམས་ནས་ལོག་པར་མ་བསྟན་ཀྱང་
མི་ཤེས་པའི་དབང་གིས་ལོག་པ་སྟོན་པ་སྲིད་ནའང་། འདི་ལ་མི་ཤེས་པ་མི་མངའ་
བར་བསྒྲུབས་ཟིན་པས་ན་ལོག་པར་སྟོན་པ་མི་སྲིད་དོ། ། དེས་ན་ལོག་པར་སྟོན་
པའི་རྒྱུ་མེད་པས་ཉེས་ཟད་ཀྱི་ལུང་ཡིན་ནོ། ། དེ་ལྟར་ཡིན་མོད་ཚིག་སྨྲ་བ་ནི་
རྟོག་དཔྱོད་སྔོན་དུ་འགྲོ་བ་ཅན་ཡིན་ལ། སྨྲ་འདོད་ཀྱི་དོན་དེ་ལྟ་བུ་ཡིད་ལ་བཞག་
ནས་འདི་ལྟར་གོ་བར་གྱུར་ཅིག་སྙམ་པ་དེ་ཆགས་པ་མིན་ནམ་ཞེ་ན། དེ་ལྟ་བུ་ལ་
ཆགས་པ་ཞེས་མི་བྱ་སྟེ་རང་གི་དོན་མཐར་ཕྱིན་པས་ན་དེ་མ་སྨྲས་ཀྱང་རང་ལ་མི་
རུང་བ་གང་ཡང་མེད་པས་ན་གཞན་ལ་སྨྲ་བ་ནི་རང་དོན་གྱི་དགོས་པའམ་འབྲས་བུ་
ཅན་ཅུང་ཟད་ཀྱང་མིན་ཞིང་གཞན་ཡང་རང་ཉིད་ཆགས་བྲལ་གྱི་སྐྱེས་བུ་ཡིན་པར་
ཡང་བསྒྲུབས་ཟིན་ཏོ། ། གཉིས་པ་ལུགས་ལྡོག་ལ། སྐྱོབ་པའི་རང་བཞིན་གང་
ཡིན་བཤད། ། དེ་ལས་བདེ་གཤེགས་རྟོགས་པར་བསྟན། ། དེ་ལས་སྟོན་པ་
རྟོགས་ པར་བསྟན། ། དེ་ལས་བརྩེ་ ལྡན་རྟོགས་པར་བསྟན། ། དང་པོ་ལ།
བདེན་བཞི་སྟོན་པ་སྐྱོབ་པར་བསྟན། ། བདེན་བཞི་སོ་སོའི་རང་བཞིན་བཤད། །
དང་པོ། ཡང་ན་སྐྱོབ། ། བདེན་པ་བཞི་ནི་སྟོན་མཛད་པའོ། ། ཞེས་པ་སྟེ།
དེས་ན་དབང་ཕྱུག་ལ་སོགས་པས་མཆོག་སྦྱིན་པ་དང་། མེ་ལྔ་བསྟན་པ་སོགས་
ཐབས་མིན་པས་ནི་འཁོར་བ་ལས་གཏན་ཏུ་སྐྱོབ་པར་མི་ནུས་ཏེ་འཁོར་བའི་རྒྱུ་
བཟློག་པ་མེད་ལ། བདེན་པ་བཞི་བསྟན་པས་ནི་གཏན་ཏུ་སྐྱོབ་ངེས་པར་དངོས་
སྟོབས་ཀྱིས་གྲུབ་པས་ཐབས་དེ་སྟོན་པ་པོ་སྐྱོབ་པ་ཡིན་པར་ཡང་དག་པར་ཤེས་པར་
ནུས་སོ། །དེ་ལྟར་ཡང་མདོ་ལས། འཇིགས་པས་སྐྲག་པའི་མི་རྣམས་ནི། ། ཕལ་
ཆེར་རི་དང་ནགས་ཚལ་དང༌། །ཀུན་དགའ་དང་ནི་མཆོད་གནས་ཀྱི། ། ལྗོན་ཤིང་
ཆེ་ལ་སྐྱབས་འགྲོ་སྟེ། །སྐྱབས་དེ་གཙོ་བོ་མ་ཡིན་ཞིང་། ། སྐྱབས་དེ་ལ་ནི་བརྟེན་
ནས་སུ། །སྡུག་བསྔལ་ཀུན་ལས་མི་གྲོལ་གྱི། །གང་ཚེ་གང་ཞིག་སངས་རྒྱས་དང༌། །
ཆོས་དང་དགེ་འདུན་སྐྱབས་ སོང་སྟེ། ། སྡུག་བསྔལ་སྡུག་བསྔལ་ཀུན་འབྱུང་་་་་་་
དང༌། །སྡུག་བསྔལ་ཡང་དག་འདས་པ་དང་། །འཕགས་ལམ་ཡན་ལག་བརྒྱད་
1 19



པ་དེས། །མྱ་ངན་འདས་པར་འགྲོ་འགྱུར་གང༌། །འཕགས་པའི་བདེན་པ་བཞི་
པོ་དག །ཤེས་རབ་ཀྱིས་ནི་ལྟ་བྱེད་པ། །སྐྱབས་དེ་གཙོ་བོ་ཡིན་པ་སྟེ། །སྐྱབས་
དེ་ལ་ནི་བརྟེན་ནས་སུ། །སྡུག་བསྔལ་ཀུན་ལས་གྲོལ་བར་འགྱུར། །ཞེས་་་་་
གསུངས་པ་བཞིན་ནོ། །གཉིས་པ་ལ། ཤེས་བྱ་སྡུག་བསྔལ་བདེན་པ་་་་་་་་
བཤད། །སྤང་བྱ་ཀུན་འབྱུང་བདེན་པ་བཤད། ། ཐོབ་བྱ་འགོག་པའི་བདེན་པ་
བཤད། ། བསྟེན་བྱ་ལམ་བདེན་བཤད་པའོ། །དང་པོ་ལ། སྡུག་བསྔལ་ཅན་
གྱི་མཚན་གཞི་བཤད། །མཚན་ཉིད་སྡུག་བསྔལ་བདེན་པ་བཤད། ། དང་པོ་ལ།
དངོས་དང་དེ་ལ་ལོག་རྟོག་དགག ། དང་པོ། སྡུག་བསྔལ་འཁོར་བ་ཅན་ཕུང་
པོ། ། ཞེས་སོ། ། གཉིས་པ་ལ། འཁོར་བ་མེད་པར་འདོད་པ་འགོག ། དེ་
ཡི་ཉེས་སྤོང་ལན་འགོག་པའོ། ། དང་པོ། གོམས་ལས་འདོད་ཆགས་ སོགས་་་་
གསལ་བ། །སོགས། གཉིས་པ་ལ། འཁོར་བ་མེད་པའི་སྒྲུབ་བྱེད་བཀག །
འཁོར་བ་ཡོད་པའི་སྒྲུབ་བྱེད་འགོད། །འཁོར་བ་མེད་ལ་གནོད་པ་སྟོན། །དང་
པོ་ལ། རླུང་སོགས་ཉོན་མོངས་རྒྱུར་མི་འཐད། ། དེས་ནི་འབྱུང་རྒྱུར་འདོད་་་
པའང་ཁེགས། ། དང་པོ་ལ། མདོར་བསྟན་པ་དང་རྒྱས་པར་བཤད། ། དང་
པོ། འཁྲུལ་ཕྱིར་རླུང་སོགས་ཆོས་མ་ཡིན། ། ཞེས་ཏེ། རྒྱང་འཕེན་པ་ན་རེ།
ཆགས་སོགས་ནི་ཐོག་མ་མེད་པའི་རིགས་འདྲ་སྔོན་སོང་ལས་སྐྱེ་བ་མིན་ཏེ་ལུས་ཀྱི་
ཁམས་རླུང་ལ་སོགས་པའི་ཆོས་ཡིན་པའི་ཕྱིར་རོ། །ཇི་ལྟར་ན་རླུང་གི་ཁམས་ལས་
གཏི་མུག་འཁོར་བཅས་འབྱུང་ཞིང་།། མཁྲིས་པ་ལས་ཞེ་སྡང་དང་ཤེས་རབ་་་
སོགས་དང་། བད་ཀན་ལས་ཆགས་པ་དང་སེར་སྣ་བྱམས་སོགས་འབྱུང་བས་སོ་
ཞེ་ན། མ་ཡིན་ཏེ། ཅིའི་ཕྱིར་ན་སྐྱེས་བུ་བད་ཀད་ ཤས་ཆེ་བ་ལའང་འདོད་
ཆོགས་ཆུང་ལ་ཤེས་རབ་དང་ཞེ་སྡང་ཆེ་བ་སོགས་མཐོང་བའི་ཕྱིར་རོ། ། དེ་ཡང་
བད་ཀན་ཤས་ཆེ་བ་ནི་མདོག་དཀར་བ་ལུས་རྒྱས་པ་གཉིད་ཆེ་བ་འགུལ་སྤྱོད་དཀའ་
བ་སོགས་སོ། ། མཁྲིས་པ་ཤས་ཆེ་བ་མདོག་སེར་བ་ལུས་ལ་དྲི་ང་བ་དྲོད་ཆེ་བ་
སོགས་དང་། རླུང་ཤས་ཆེ་བ་ཤ་སྐམ་པ་མདོག་ནག་པ་བསྒུལ་བསྐྱོད་ཡང་བ་སྨྲ་བ་
111



མང་བ་སོགས་སུ་བཤད་དོ། ། གཉིས་པ་ལ། བཀག་དང་རང་ལ་མི་མཚུངས་
ཚུལ། ། དང་པོ་ལ། རྒྱུ་འབྲས་འཆོལ་བར་ཐལ་བ་དང་། ། རྒྱུ་འབྲས་ཕྱིན་ཅི་
ལོག་ཏུ་ཐལ། ། འབྲས་བུ་གཅིག་ཏུ་ངེས་པར་ཐལ། ། དང་པོ། གལ་ཏེ་རང་
བཞིན་འདྲེས་པའི་ཕྱིར། ། སོགས་ཏེ། དེ་ལས། ཆགས་སོགས་རང་བཞིན་
ཐམས་ཅད་ཀྱི། ། སོགས་ཚིགས་བཅད་གཅིག་པོ་འདི་གཞུང་ན་མི་སྣང་སྟེ་ཚད་མ་
རྒྱུན་གྱི་ཚིག་ཡིན་ནོ། ། གཉིས་པ་ལ། དངོས་དང་དེའི་ལན་འགོག་པ་འོ། །
དང་པོ། རྒྱུ་ནི་འཕེལ་བར་གྱུར་པ་ན། །སོགས། གཉིས་པ་ལ། ཕྱོགས་སྔའི་
འདོད་བརྗོད་དེ་འགོག་པའོ། ། དང་པོ། ཆ་མི་མཉམ་སྐྱེས་སྡུག་བསྔལ་གྱིས། །
སོགས། གཉིས་པ་ལ། བཀག་པ་དངོས་དང་ཉེས་སྤོང་དགག ། དང་པོ།
ཆ་ མི་མཉམ་ལའང་ཆགས་ ཅན་མཐོང་། ། སོགས། གཉིས་པ། གལ་ཏེ་་་་
གཟུགས་སོགས་ཀྱང་ཡན་ལག ། སོགས། གསུམ་པ་འབྲས་བུ་གཅིག་ཏུ་ངེས་
པར་ཐལ་བ་ནི། གནས་སྐབས་གང་ལ་ཆགས་ཅན་འདོད། ། སོགས། གཉིས་
པ་ནི། གང་གི་འདོད་ཆགས་ལ་སོགས་པ། ། སོགས། གཉིས་པ་ལ། དངོས་
དང་རྩོད་པ་སྤང་བ་འོ། ། དང་པོ། འདིས་ནི་འབྱུང་བའི་ཆོས་ཉིད་བཀག །
སོགས། གཉིས་པ་ལ། ལུང་གི་དོན་བཤད་འགལ་བ་སྤང་། ། དེ་ཡི་སྐབས་ལ་
རྩོད་ པ་ སྤང༌། ། དང་པོ། དཀར་པོ་ལ་ སོགས་ ས་ སོགས་ ལ། ། སོགས།
གཉིས་པ་ལ། དབྱེར་མེད་མ་གྲུབ་རྩོད་པ་སྤང༌། ། དེ་དང་གཞན་འདོད་མི་
མཚུངས་པའོ། ། དང་པོ། གལ་ཏེ་མྱོས་ སོགས་ནུས་པ་བཞིན། ། སོགས།
གཉིས་པ། གཞན་གྱི་འདོད་པར་གནོད་པ་སྟོན། ། དེ་ཉིད་རང་ལ་མི་མཚུངས་
པ་འོ། །དང་པོ། གལ་ཏེ་དེ་མཚུངས་ཞེ་ན་མིན། །སོགས་ཏེ། དེ་ཡང་རང་
གི་བློས་ཀྱང་རང་གི་སེམས་ནི་རྡུལ་བསགས་པ་མིན་པར་ཉམས་སུ་མྱོང་བའི་ཆགས་
སོགས་ཀྱི་ངོ་བོ་ཅན་དུ་རིག་ལ། ལུས་ནི་དེ་ལས་ལྡོག་པའི་མཚན་ཉིད་ཅན་དུ་རིག་
པའི་ཕྱིར་དང་ ཡང་རང་གི་བློ་བདེ་སྡུག་སོགས་ཉམས་སུ་མྱོངབ་ནི་རང་ཁོ་ནས་
ཤེས་ཀྱི་གཞན་ལ་བསྟན་དུ་མེད་ལ། རང་གི་ལུས་ནི་རང་ཙམ་དུ་མ་ཟད་གཞན་
，
112



ལའང་བསྟན་དུ་ཡོད་པར་རང་གིས་མཐོང་ངོ༌། །དེ་བཞིན་དུ་གཞན་གྱི་ལུས་རང་
གིས་མཐོང་བའམ་རང་གི་ལུས་གཞན་གྱིས་མཐོང་ཡང་སེམས་ཕན་ཚུན་མཐོང་བར་
མི་སྲིད་པས་ལུས་ལས་ཐ་དད་པའི་སེམས་ཡོད་པ་ཡིན་ནོ། ། ཐ་དད་དུ་མེད་ན་ནི་
ལུས་མཐོང་བ་ཙམ་གྱིས་སེམས་ཤེས་པས། གང་ཟག་འདི་ཡི་ཡིད་ལ་རྟོག་པ་ཇི་ལྟ་
བུ་ཡོད་དམ་སྙམ་དུ་སེམས་པར་ཡང་མི་འགྱུར་ལ། ཡང་ན་སེམས་མ་མཐོང་བ་
བཞིན་དུ་ལུས་ཀྱང་མི་མཐོང་ཞིང་མི་ཤེས་པར་ཡང་འགྱུར་རོ། ། གཡོ་འགུལ་
སོགས་ཡོད་མེད་ལས་འདི་ལ་སེམས་ཡོད་དོ་མེད་དོ་སྙམ་དུ་རྟོག་པར་ཡང་མི་འགྱུར་
རོ། ། དེ་བཞིན་དུ་རང་གི་ཡིད་ལ་བསམ་པའི་དོན་འདི་ཕ་རོལ་ལ་མ་བསྟན་པར་
ཤེས་པར་མི་འགྱུར་སྙམ་དུ་ཚིག་སྨྲ་བའང་མི་སྲིད་དེ། ལུས་བསྟན་པ་ཙམ་གྱིས་
དོན་འགྲུབ་པར་འགྱུར་བ་སོགས་སྐྱོན་མཐའ་ཡས་སོ། ། གཉིས་པ། གང་ཚེ་
ལུས་ལ་ལྟོས་མེད་པར། ། སོགས། གཉིས་པ། - འཁོར་བ་ཡོད་པའི་སྒྲུབ་བྱེད་
ལ། ། དངོས་དང་དེ་ལ་རྩོད་སྤང་ངོ༌། ། དང་པོ། རྣམ་ཤེས་མིན་པ་རྣམ་ཤེས་
ཀྱི། ། སོགས། གཉིས་པ། གལ་ཏེ་དངོས་པོ་ཐམས་ཅད་ཀྱི། ། སོགས།
གསུམ་པ་འཁོར་བ་མེད་ པར་འབྱུང་བ་ལས་སེམས་ཅན་གསར་སྐྱེ་དགག་པ་ལ།
མདོར་བསྟན་རྒྱས་བཤད་དོན་བསྡུ་གསུམ། ། དང་པོ། སྔ་ན་མེད་པ་འབྱུང་བ་
ལས། ། སོགས། གཉིས་པ་ལ། འབྱུང་ཙམ་རྒྱུར་འདོད་ཧ་ཅང་ཐལ། །
འབྱུང་བའི་ཁྱད་པར་མི་འཐད་པའོ། ། དང་པོ། འབྱུང་བའི་བདག་ལས་མ་
འདས་ཕྱིར། །སོགས། གཉིས་པ་ལ། དངོས་དང་དེ་ཡི་ལན་འགོག་པའོ། །
དང་པོ། ། གལ་ཏེ་འབྱུང་ཁྱད་ལས་ཡིན་ན། ། སོགས། གཉིས་པ་ལ། དོན་དང་
དཔེ་ཡི་ཚུལ་འགོག་པའོ། ། དང་པོ། གལ་ཏེ་ཆགས་སོགས་ཐ་དད་ཀྱང་། །
སོགས། གཉིས་པ་ལ། དཔེ་དང་དཔེ་ཅན་མི་མཚུངས་ལ། ། མཚུངས་པར་
འདོད་ན་ཧ་ཅང་ཐལ། ། དང་པོ། དྲོ་རིམ་ཁྱད་པར་ཡོད་ན་ཡང། ། སོགས།
གཉིས་པ། གཟུགས་སོགས་བཞིན་དུ་ངེས་མིན་ཏེ། ། སོགས། གསུམ་པ།
སྐལ་མཉམ་རྒྱུ་དང་བྲལ་བའི་ཕྱིར། ། སོགས། གཉིས་པ་སྡུག་བདེན་གྱི་མཚན་
113



ཉིད་དམ་རྣམ་པ་ལ། མི་རྟག་སྡུག་བསྔལ་སྟོང་བདག་མེད། ། དང་པོ། དེ་ནི་
རེས་འགའ་དམིགས་པའི་ཕྱིར། ། མི་རྟག ། ཅེས་སོ། ། ཉེས་པའི་རྟེན་ཕྱིར་
དང༌། ། རྒྱུ་དབང་ཕྱིར་ཡང་སྡུག་བསྔལ་ཡིན། ། ཞེས་སོ། ། གསུམ་པ།
བདག་མིན་བྱིན་གྱིས་བརླབས་པའང་མིན། ། ཞེས་སོ། ། བཞི་པ་ལ། དངོས་
དང་དེ་ཡི་འཐད་པ་གཉིས། ། དང་པོ། རྒྱུ་མིན་བྱིན་གྱིས་རློབ་པ་མིན། ། ཞེས་
སོ། ། གཉིས་པ། རྟག་པ་ཇི་ལྟར་སྐྱེད་བྱེད་ཡིན། ། སོགས། གཉིས་པ་ཀུན་
འབྱུང་ལ། སྡུག་བསྔལ་རྒྱུ་ལྡན་ཉིད་དུ་སྒྲུབ། །དེ་ཡི་རྒྱུ་ཉིད་ངོས་གཟུང་བའོ། །
དང་པོ། རེས་འགའ་བ་ཉིད་ཡིན་པས་ན། ། སོགས། གཉིས་པ་ལ། མི་
འཐད་གཞན་གྱི་འདོད་པ་འགོག ། རིགས་པས་གྲུབ་པ་རང་ལུགས་བཞག །
དང་པོ་ལ། རྒྱུ་མེད་ཉིད་དུ་འདོད་པ་འགོག ། དབང་སོགས་རྒྱུ་གཞན་འདོད་
པ་དགག ། དང་པོ་ལ། དངོས་དང་རྩོད་པ་སྤང་བ་འོ། །དང་པོ། ཇི་ལྟར་
ཚེར་མ་ལ་སོགས་ཀྱི། ། སོགས། གཉིས་པ། རེག་པ་གཟུགས་རྒྱུ་ཉིད་ཡིན་
ཕྱིར། ། སོགས། གཉིས་པ། རྟག་རྣམས་བཀག་ཅིང་དབང་ཕྱུག་ལ། །
སོགས། གཉིས་པ་ལ། སྐྱེ་རྒྱུ་སྲིད་པར་ངོས་བཟུང་བ། ། དེ་ཉིད་ལུང་དང་
སྦྱར་དོན་བཤད། །དེ་ལ་རྩོད་པ་སྤང་བ་འོ། ། དང་པོ། དེ་ཡི་ཕྱིར། །སྲིད་
འདོད་རྒྱུ་ཡིན་གང་གི་ཕྱིར། ། སོགས་ཏེ། དེ་ཡང་གང་ལ་སྲེད་པ་མེད་པ་དེ་ནི་
ཡོངས་སུ་མི་འཛིན་པ་སྟེ་མི་རྣམས་ཀྱིས་ཕྱག་དར་གྱི་ཕུང་པོ་ལ་སོགས་པ་བཞིན་
ནོ། ། དེ་བས་ན་སྲིད་པ་ལ་སྲེད་པའི་དབང་གིས་ལས་སྣ་ཚོགས་ལ་རྒྱུན་མར་ཞུགས་
པས་སྲིད་པ་རྣམས་སུ་འཇུག་པ་རྒྱུན་མི་འཆད་པ་ཡིན་ནོ། ། དེ་ལྟར་ན་ངན་སོང་
ལ་སོགས་པའི་གནས་སུ་སྲེད་པས་ཇི་ལྟར་འཇུག་ཅེ་ན། རྒྱུ་ཡི་དུས་ན་སྲེད་པའི་
དབང་གིས་ངན་སོང་དུ་འགྲོ་བའི་ལས་དང་དུ་བླངས་པའི་དབང་གིས་འབྲས་བུ་
གྲུབ་པ་ན་མི་འདོད་ཀྱང་ལས་མ་ཟད་བར་དུ་སྡུག་བསྔལ་མི་ལྡོག་པ་ནི་ཟས་དུག་
ཅན་ལ་སྲེད་པས་ཟོས་པ་ན་། ལུས་ན་བའི་སྡུག་བསྔལ་མི་འདོད་ཀྱང་འབྱུང་བ་
བཞིན། དེ་ཡང་སྲེད་པས་བྱས་པ་ཡིན་ལ། ངན་སོང་དུ་གནས་པའི་ཚེ་ན་ཡང་
114



V ZIK
རང་རྒྱུད་ཀྱི་ཕུང་པོ་ལ་སྲེད་པ་མེད་པ་མ་ཡིན་ཞིང་། དེ་འདྲའི་ཕུང་པོ་ལ་དང་
པོར་འཇུག་པ་ནི་ལས་ཀྱི་དབང་དང་ཕྱིན་ཅི་ལོག་གི་རྨོངས་པའི་དབང་དུ་གྱུར་པའི་
སྲེད་པ་ལ་བརྟེན་ནས་འཇུག་པ་ཡིན་ཏེ་སྔར་བཤད་པ་བཞིན་ནོ། །དེས་ན་གང་ལ་
སྲེད་པ་མེད་ན་དེ་ལེན་པར་མི་བྱེད་པས་ཡུལ་དེ་ཐོབ་པར་བྱེད་པ་འགགས་ཏེ་གནས་
སྐབས་ས་འོག་མའི་འདོད་ཆགས་དང་བྲལ་བ་དང་ཆགས་པ་གཏན་ཏུ་ཟད་པ་དགྲ་
བཅོམ་པ་རྣམས་བཞིན་ནོ། ། གཉིས་པ། དེས་ནི་སྲིད་འདོད་གང་ཕྱིར་ཡང་། །
སོགས། གསུམ་པ་ལ་གཉིས་ལས། དང་པོ། ཆགས་བྲལ་སྐྱེ་བ་མ་མཐོང་
སྟེ། ། སོགས། གཉིས་ པ་ལ། མི་ཤེས་ སྲིད་ པའི་རྒྱུ་ཡིན་ཡང༌། ། སོགས་ཏེ།
རྨོངས་པ་དང་ལས་ཀྱང་སྲིད་པ་ཀུན་ནས་འབྱུང་བ་ཡིན་ན་ཅིའི་ཕྱིར་སྲེད་ཁོ་ན་ཀུན་
འབྱུང་དུ་བཤད་ཅེ་ན། མ་རིག་པ་ནི་སྤྱིར་བཏང་རྒྱུར་གནས་ཀྱང་སྲིད་པ་གང་
དང་གང་འཛིན་པའི་ཉེ་རྒྱུ་སྲེད་པ་དེ་ལ་རག་ལས་པའི་ཕྱིར་ཏེ་བཟོ་གྲུབ་པ་ལ་བཟོ་
པོ་དང་ཁབ་སྐུད་བཞིན་ནོ། ། མ་རིག་པའི་དབང་གིས་སྲེད་པ་མ་བསྐྱེད་པར་ནི་
སྲིད་པ་དངོས་སུ་མི་འགྲུབ་སྟེ། མི་ཤེས་པས་དངུལ་དུ་འཁྲུལ་ཡང་སྲེད་པ་མེད་ན་
མི་ལེན་པ་བཞིན་ནོ། །སྲེད་པས་གསོས་མ་བཏབ་པའི་ལས་ཀྱིས་དངོས་སུ་སྲིད་པ་
མི་འགྲུབ་པ་ནི་ས་བོན་རླན་དང་བྲལ་བ་བཞིན་ནོ། །ལས་ཀྱང་སྲེད་པ་ལ་རག་ལས་
ནས་འགྲུབ་སྟེ། སྲེད་པ་མེད་ན་ལས་ཀྱིས་ཐོབ་པའི་རྒྱལ་སྲིད་ཀྱང་འདོར་ན་ཆེད་
དུ་སླར་ཡུལ་ལ་མི་འཇུག་པ་ལྟ་ཅི་སྨོས། དེས་ན་སྲེད་པའི་དབང་གིས་ལས་བྱེད་
ཅིང་ལས་དེས་འབྲས་བུ་འབྱིན་པའང་སྲེད་པ་ལ་རག་ལས་སོ། །དེའི་ཕྱིར་སྲེད་པ་
ནི་སྲིད་པ་འགྲུབ་ལ་རྒྱུའི་གཙོ་བོ་ཡིན་པའི་ཕྱིར་དེ་ལྟར་བཤད་པ་འཐད་དོ། །དེ་
དག་གིས་ཀུན་འབྱུང་གི་རྒྱུའི་རྣམ་པ་གཏན་ལ་ཕབ་ པས་རབ་སྐྱེ་དང་། ། ཀུན་
འབྱུང་རྐྱེན་གྱི་རྣམ་པའང་རིགས་པ་དེས་གཏན་ལ་ཕེབ་པའི་ཕྱིར་གཞན་དུ་མ་
གསུངས་སོ། །གསུམ་པ་འགོག་པ་ལ། སྡུག་བསྔལ་འགོག་པ་ཡོད་པར་བསྒྲུབ། །
དེ་མི་སྲིད་པའི་དོགས་པ་དགག ། དང་པོ། དེ་ནི་གཏན་དུ་བ་མིན་ཏེ། །
སོགས། གཉིས་པ་ལ། བདག་མེད་པ་ལ་བཅིངས་ཐར་འཐད། ། བདག་ཡོད་
I
-
115



པ་ལ་དེ་མི་འཐད། ། དང་པོ་ལ། བདག་དེ་འཁོར་བའི་རང་བཞིན་མིན། །
བདག་འཛིན་འཁོར་བའི་རྒྱུ་རུ་བཤད། ། དང་པོ། འཁོར་ཕྱིར་ཐར་བ་མེད་ཅེ་
ན། ། སོགས། གཉིས་པ་ལ། དངོས་དང་དེ་ལ་རྩོད་སྤང་གཉིས། ། དང་པོ།
ཇི་སྲིད་བདག་ཆགས་མབཅོམ་ཞིང་། ། སོགས། གཉིས་པ་ལ། ཆགས་བྲལ་
འཁོར་བར་མི་གནས་དང༌། ། ལམ་དང་པོར་ནི་སྲིད་མེད་སྤང་། ། དང་པོ་ལ།
དངོས་དང་དེ་ལ་དོགས་པ་སྤང་། ། དང་པོ། འདོད་ཆགས་བྲལ་བའི་གནས་པ་
ནི། ། སོགས། གཉིས་པ་ལ། ལས་ཀྱིས་གནས་པར་རྩོད་སྤང་དང༌། ། བརྩེ་
བས་གནས་པར་རྩོད་པ་སྤང་། ། གནས་ཀྱང་སྐྱོན་མེད་བསྟན་པ་འོ། ། དང་པོ།
སྲིད་པའི་སྲེད་ལས་རྣམ་བརྒལ་བའི། ། སོགས། གཉིས་པ་ནི། སྡུག་བསྔལ་
ཤེས་ལ་འགལ་མེད་པས། ། སོགས། གསུམ་པ། གྲོལ་མེད་མ་ཡིན་སྔོན་འདུ་
བྱེད། ། སོགས། གཉིས་པ་ལ། མདོར་བསྟན་པ་དང་རྒྱས་པར་བཤད། ། དང༌
པོ། གལ་ཏེ་འཇིགས་སོགས་ལྟ་བྲལ་ཕྱིར། ། སོགས། གཉིས་པ་ལ། བདག་ལྟ་
ལྷན་སྐྱེས་ངོ་བོ་བསྟན། ། དེ་མེད་སྲིད་པ་མེད་ཚུལ་ལོ། ། དང་པོ། བདེ་བར་
གྱུར་པའམ་སྡུག་བསྔལ་བར། ། སོགས། གཉིས་པ། ང་ཞེས་མཐོང་བ་མེད་
པར་ནི། ། སོགས། གཉིས་པ་བདག་ཡོད་པ་ལ་བཅིངས་ཐར་མི་འཐད་པ་ལ།
རྟག་བདག་ལ་ནི་བཅིངས་ཐར་མེད། ། བརྗོད་མེད་བདག་ལ་དེ་མེད་པའོ། །
དང་པོ། སྡུག་བསྔལ་སྐྱེ་བའི་རྒྱུ་ཉིད་ནི། །སོགས། གཉིས་པ། མི་རྟག་ཉིད་
དུ་བརྗོད་མེད་གང༌། ། སོགས་ཏེ། གནས་མ་བུའི་སྡེ་པ་ན་རེ། བཅིངས་
གྲོལ་དང་ལས་རྒྱུ་འབྲས་ཀྱི་རྟེན་དུ་བདག་ཡོད་དགོས་ལ་དེ་ནི་རྟག་མི་རྟག་གང་
དུའང་བརྗོད་དུ་མེད་པའོ་ཞེས་འདོད་དོ། ། དེ་མི་རྟག་པ་མིན་ན་དེ་ལས་བྱེད་པོ་
དང་མྱོང་པོ་བཅིངས་ཐར་གྱི་རྟེན་ཇི་ལྟར་ཡིན་ཏེ་དེ་དག་གི་རྟེན་ཅི་ཡང་མི་བྱེད་
དོ། །གལ་ཏེ་མི་རྟག་པ་མིན་ཡང་རྟག་པའང་མིན་པས་སྐྱོན་གཉིས་ཀ་མེད་དོ་སྙམ་
ན། ཚིག་གི་བརྗོད་པ་ཙམ་ལས་དོན་ལ་བཅིངས་ཐར་གྱི་རྟེན་དུ་གྱུར་པ་རྡུལ་ཙམ་
མེད་དེ། དངོས་འགལ་གཞི་གཅིག་པའི་དངོས་པོ་གྲུབ་མ་མྱོང་བས་མོ་གཤམ་གྱི་
116 །



བུ་བཞིན་དུ་དེ་འདྲའི་བདག་ལས་བྱེད་པ་པོ་མི་སྲིད་དོ། །དེ་དག་ན་རེ་དེ་མེད་ན་
ལས་ བྱེད་ པོ་ དང༌ མྱོང་ པོ་ གཅིག་ པར་ མི་ འ ཐད་ པས་ ལས་ འབྲས་ ཆུད་ ཟ་ ལ།
བཅིངས་གྲོལ་གྱི་གནས་སྐབས་ ཐ་དད་པས་ལམ་ལ་བརྩོན་པ་དོན་མེད་དོ་ཞེ་ན།
ལས་བྱེད་པོ་བརྗོད་མེད་ཀྱི་བདག་དེ་འབྲས་བུ་མྱོང་བ་པོ་དང༌། བཅིངས་པའི་
དུས་ཀྱི་དེ་གྲོལ་བ་པོ་ཡིན་ན་སྔར་གྱི་དེ་རྟག་པ་ཉིད་དུ་ཐལ་ཏེ། དེ་ལས་གཞན་
པའི་རྟག་པ་ཞེས་བྱ་བའི་ཐ་སྙད་འཇུག་པའི་གཞི་ནི་གང་ཡང་མེད་པས་སོ། །ཡང་
ན་ལས་བྱེད་པ་པོའི་རྒྱུ་ཉིད་དུ་ངེས་པར་ཁས་ལེན་ན་མི་རྟག་པར་འགྱུར་རོ། ། དེ་
ལྟར་འགོག་པ་ཉིད་བཤད་པས་ཞི་བ་སོགས་རྣམ་པ་གཞན་ཡང་ཤེས་པར་འགྱུར་
རོ། ། བཞི་པ་ལམ་ལ། བདག་མེད་གཏན་ཏུ་གྲོལ་ལམ་ཡིན། ། དེ་ལས་ལམ་་
གཞན་ དེ་ ལྟར་ མིན། ། དང་ པོ་ ལ། དངོས་ དང་ དེ་ལ་རྩོད་ སྤང་ངོ༌། ། དང་པོ།
བཤད་ ཟིན་ ལམ་ དེ་ གོམས་ པ་ ལས། ། གནས་ གྱུར། ། ཞེས་ སོ། ། གཉིས་ པ་ ལ།
སྤང་གཉེན་ནུས་སྟོབས་མཚུངས་པ་དང་། །ཉོན་མོངས་མ་ལུས་མི་འཛད་དང༌། །
ཉོན་མོངས་གཏན་ཟད་མི་སྲིད་དང༌། །ཟད་ཀྱང་སླར་ལྡོག་སྤང་བ་འོ། །དང་པོ་ལ།
མདོར་བསྟན་རྒྱས་པར་བཤད་པ་གཉིས། ། དང་པོ། གལ་ཏེ་གནས་གྱུར་་
ཀྱང༌། །སོགས། གཉིས་པ་ལ། འབད་པ་མེད་པར་ལྡོག་པ་མེད། །འབད་དུ་
ཆུག་ཀྱང་མི་ལྡོག་པའོ། ། དང་པོ་ལ། མངོན་དུ་གྱུར་ལ་གཏན་ནུས་མེད། །
མངོན་གྱུར་མིན་ཡང་མི་ལྡོག་པའོ། ། དང་པོ། རྣམ་ཤེས་ཡུལ་འཛིན་པ་ཡི་
ཆོས། །སོགས། གཉིས་པ། ནུས་ཡོད་ན་ཡང་གནོད་པ་ཅན། ། སོགས།
གཉིས་པ། འཚེ་བ་མེད་དང་ཡང་དག་དོན། ། སོགས། གཉིས་པ་སྐྱོན་མ་
ལུས་པ་འཛད་པར་བསྒྲུབ་པ་ལ། ཆགས་སོགས་གཞན་གྱིས་གཞན་མི་འཇོམས།
ཀུན་འཇོམས་གཉེན་པོ་ངོས་གཟུང་བའོ། ། དང་པོ། བདག་འཛིན་རྒྱུ་གཅིག་
ཅན་ཉིད་ཕྱིར། །སོགས། གཉིས་པ་ལ། གཞོམ་བྱ་ཉེས་ཀུན་རྩ་བ་བཤད། །
འཇོམས་བྱེད་གཉེན་པོ་གང་ཡིན་བཤད། ། དང་པོ་ལ། དངོས་དང་དེ་ལ་
དོགས་པ་སྤང་། ། དང་པོ། ཉེས་ཀུན་དེ་ཡི་རྩ་བ་ཅན། ། སོགས། གཉིས་པ།
117



རིགས་པའི་མི་མཐུན་ཕྱོགས་ཕྱིར་དང་། ། སོགས་ཏེ། འཇིག་ལྟ་མ་རིག་པར་
བཤད་པ་ལ་ཉན་ཐོས་སྡེ་པ་ཁ་ཅིག་ན་རེ། དེ་མི་འཐད་དེ། མ་རིག་པ་ནི་བློ་མི་
གསལ་བའི་ངོ་བོ་ཙམ་ཡིན་པས་རྩ་ཉོན་ཡིན་ལ། འཇིག་ལྟ་ནི་ལྟ་བ་ཡིན་ཞིང་ལོག་
ཤེས་ཡིན་པས་དེ་གཉིས་ཐ་དད་དེ། འཇིག་ལྟ་དང་མ་རིག་པ་མཚུངས་ལྡན་དུ་
བཤད་པས་ན་གཅིག་ཡིན་པ་ལ་མཚུངས་ལྡན་མི་རིགས་སོ་ཞེ་ན། སྤྱིར་མ་རིག་པ་
ནི་རིག་པ་མེད་པ་ཙམ་མིན་ཏེ་ས་རྡོ་ལའང་དེ་ཡོད་པའི་ཕྱིར་རོ། ། མི་གསལ་བ་
ཞེས་པ་ཡུལ་མ་བཟུང་བ་ཙམ་ཡང་མིན་ཏེ་མ་བཟུང་བ་ཙམ་ཡུལ་དམིགས་པའི་བློ་ཡི་
རྣམ་པ་གང་ཡང་མ་སྐྱེས་པས་ཕྱིན་ཅི་ལོག་ཏུ་བཟུང་བ་གང་ཡང་མེད་དོ། ། དེས་
ན་རིག་པའི་འགལ་ཟླར་གྱུར་པའི་འཛིན་སྟངས་ཅན་གྱི་སེམས་བྱུང་ཞིག་ལ་མ་རིག་
པ་ཞེས་གསུངས་པ་ཡིན་ལ་དེ་ནི་འཇིག་ལྟ་ལ་ཡོད་དེ། དེ་ཡང་ཟླ་བ་སྒྲོན་མེའི་
མདོ་ལས། དེ་ལ་མ་རིག་པ་དང་བྲལ་བ་གང་ཞེ་ན། ཡང་དག་པ་ཇི་ལྟ་བ་
བཞིན་གྱི་ཆོས་རྣམས་ལ་ལྷག་པར་སྒྲོ་འདོགས་པ་དང་བྲལ་བ་གང་ཡིན་པའོ་ཞེས་
དང༌། ས་བཅུ་པའི་མདོ་ལས། འཇིག་རྟེན་དུ་ཉེས་པར་སྤྱོད་པ་སྐྱེ་བ་གང་ཇི་
སྙེད་ པ་དེ་ ཐམས་ ཅད་ ནི་ བདག་ ཏུ་ མངོན་ པར་ ཞེན་ པ་ ལས་ བྱུང་ བ་ ཡིན་ ཏེ། །
བདག་ཏུ་མངོན་པར་ཞེན་པ་དང་བྲལ་ན་མི་འབྱུང་ངོ་ཞེས་རྟེན་འབྲེལ་བཅུ་གཉིས་
ཀྱི་མ་རིག་པ་སྟོན་པའི་སྐབས་སུ་འཇིག་ལྟ་གསུངས་པ་སོགས་ཀྱི་ཕྱིར་རོ། །དེས་ན་
མཚུངས་ལྡན་དུ་མི་རིག་པའི་འགལ་བ་གང་ཡིན་པ་ནི་བཤད་མ་ཐག་པའི་ཚུལ་གྱིས་
འཇིག་ལྟའང་མ་རིག་པའི་བྱེ་བྲག་ཡིན་པས། པ་ལ་ཤ་དང་ལྡན་པའི་ནགས་ཞེས་
དང་། ལག་པ་དང་ལྡན་པའི་ལུས་ཞེས་པ་བཞིན་དུ་མ་རིག་པའང་ཡིན་ལ་འཇིག་
ལྟའང་ཡིན་པའི་དོན་འདིར་བཤད་པར་བྱ་བ་ཡིན་ནོ། ། འགལ་བ་གང་ཡིན་ཞེས་
པའི་རྐང་པ་འདི་འགྲེལ་བ་འགའ་ཞིག་ཏུ་འོག་མའི་དམ་བཅའ་ལའང་སྦྱར་བ་ཡོད་
དོ། ། གཉིས་པ། སྟོང་ཉིད་ལྟ་དང་དེ་འགལ་ཕྱིར། ། སོགས། གསུམ་པ།
ཟད་མིན་སྲོག་ཆགས་ཆོས་ཉིད་ཕྱིར། ། སོགས། བཞི་པ། ཉེས་པ་རྣམ་པར་
འགགས་པ་ནི། ། སོགས། གཉིས་པ་བོདག་མེད་རྟོགས་པ་ལས་ལམ་གཞན་དེ་
118



ལྟ་མིན་པ་ལ། བདག་འཛིན་ཡོད་ཕྱིར་གྲོལ་མི་སྲིད། ། གྲོལ་བའི་ལམ་གཞན་
འདོད་པ་དགག ། དང་པོ་ལ། དངོས་དང་དེ་ཡི་ཚུལ་བཤད་པའོ། ། དང་པོ།
གང་ཞིག་བདག་མཐོང་དེ་ལ་ནི། ། སོགས། གཉིས་པ་ལ། བདག་གི་ཁོ་ནར་
ཆགས་བྲལ་མེད། ། ཡོད་ཀྱང་གྲོལ་བདག་དོན་མེད་འགྱུར། ། དེས་ན་བདག་
འཛིན་སྤང་བར་གདམས། ། དང་པོ་ལ། མདོར་བསྟན་རྒྱས་བཤད་མཇུག་བསྡུ་
གསུམ། ། དང་པོ། ངེས་པར་བདག་ལ་ཆགས་པ་ནི། ། སོགས། གཉིས་པ་
ལ། སྐྱོན་དུ་མཐོང་བའི་ཆགས་སྤོང་དགག ། སྡུག་བསྔལ་བསྒོམས་པས་ཆགས་
སྤོང་དགག ། དང་པོ་ལ། སྐྱོན་མཐོང་ཙམ་གྱིས་སྤོང་མི་ནུས། ། སྐྱོན་མེད་
པར་ཡང་ཐལ་བ་འོ། ། དང་པོ། གལ་ཏེ་ཆགས་པ་སྐྱོན་བཅས་ན། ། སོགས།
གཉིས་པ། ཆགས་ལ་སྐྱོན་ཡང་གང་ཞིག་མཐོང༌། ། སོགས། གཉིས་པ་ལ།
སྡུག་བསྔལ་ཤེས་ཙམ་ཆགས་བྲལ་མིན། ། སྡུག་བསྔལ་བསྒོམ་པར་གསུངས་དོན་
བཤད། ། དང་པོ་ལ། སྡུག་བསྔལ་ཤེས་ཙམ་ཆགས་བྲལ་མིན། ། ཆགས་བྲལ་
ཇི་ལྟར་ཡིན་པ་བསྟན། ། དང་པོ་ལ། ཡུལ་ཅན་སྡུག་བསྔལ་མཐོང་ཙམ་དང་།
ཐ་དད་ཤེས་པ་ཆགས་བྲལ་མིན། ། དང་པོ་ལ། སྡུག་བསྔལ་ཙམ་ཤེས་ཀྱང་མི་
སྤོང་། ། དེ་ཡིས་བདག་གིའི་བློ་མི་འདོར། ། དང་པོ། ། གལ་ཏེ་སྦྲུལ་གཟུང་
ཡན་ལག་བཞིན། ། སོགས། གཉིས་པ་སྡུག་བསྔལ་དུ་བསྒོམས་ཀྱང་དེས་བདག་
གི་བའི་བློ་འདོར་བར་མི་ནུས་པར་བསྟན་པ་ལ། གཅིག་ཏུ་སྡུག་བསྔལ་མ་ཡིན་
དང༌། ། ཡིན་ཡང་མཐོང་བར་མི་འགྱུར་དང་། ། མཐོང་ཡང་བདག་གིའི་བློ་མི་
སྤོང་། ། དང་པོ། སྡུག་བསྔལ་བསྐྱེད་ཕྱིར་སོར་མོ་བཞིན། ། སོགས། གཉིས་
པ་ལ། ཆགས་རྒྱུ་སྤོང་པར་མི་འཐད་དང་། ། ཆགས་ཀྱང་སྐྱོན་མེད་ ཐལ་བ་
འོ། །དང་པོ་ལ། ཆགས་རྒྱུ་བདག་ནི་སྤོང་བ་མེད། །དེ་ཕྱིར་སྡུག་བསྔལ་ཤེས་
དོན་མེད། ། དང་པོ། བདག་ནི་འདོད་པ་གང་ཡིན་ཏེ། ། སོགས། གཉིས་
པ་ལ། དེ་དག་སྡུག་བསྔལ་བསྒོམས་པས་ཀྱང་། ། སོགས། གཉིས་པ་ཆགས་
ཀྱང་སྐྱོན་མེད་དུ་ཐལ་བ་ནི། སྐྱོན་མེད་ཡུལ་ཅན་ཆགས་པ་དང། ། སོགས།
119



གསུམ་པ། ཡོན་ཏན་མཐོང་བ་ལས་བྱུང་བའི། ། སོགས། གཉིས་པ་ཐ་དད་
དུ་ཤེས་པས་ཆགས་བྲལ་མིན་པ་ནི། མཆོག་གཞན་དོན་དུ་གཉེར་ཕྱིར་དང་། །
སོགས། གཉིས་པ་ཆགས་བྲལ་ངོས་གཟུང་བ་ནི། བླང་དང་དོར་བྱ་སྤངས་པའི་
ཕྱིར། ། སོགས། གཉིས་པ་སྡུག་བསྔལ་བསྒོམ་པར་གསུངས་པའི་དོན་བཤད་པ་
ནི། འདུ་བྱེད་སྡུག་བསྔལ་ལ་དགོངས་ནས། ། སོགས། གསུམ་པ་མཇུག་བསྡུ་
ནི། ཆགས་བྲལ་མིན་དང་སྲེད་ལྡན་དང་། ། སོགས། གཉིས་པ་བདག་གི་བ་
ལ་ཆགས་བྲལ་ཡོད་དུ་ཆུག་ཀྱང་གྲོལ་བའི་བདག་དེ་དོན་མེད་པར་བསྟན་པ་ནི།
བདག་གི་ཉིད་ནི་མི་འདོད་ན། ། སོགས། གསུམ་པ་བདག་འཛིན་སྤང་བར་
གདམས་པ་ནི། དེ་ཕྱིར་གྲོལ་འདོད་ཐོག་མེད་པའི། །སོགས། གཉིས་པ་གྲོལ་
བའི་ལམ་གཞན་འགོག་པ་ལ། དབང་ཕྱུག་ལུང་གིས་གྲོལ་བ་དགག །ལས་ལུས་
ཟད་པས་གྲོལ་བ་དགག ། དང་པོ་ལ། ལུང་ཙམ་སྒྲུབ་བྱེད་ཡང་དག་མིན། །
ཡིན་པའི་འཐད་པ་དགག་པ་འོ། །དང་པོ། ལུང་ནི་དེ་ལྟའི་དངོས་ཡིན་པའི། །
སོགས། གཉིས་པ་ལ། མངོན་སུམ་སྒྲུབ་བྱེད་ལྟར་སྣང་བཀག ། རྗེས་སུ་
དཔག་པས་གནོད་པར་བསྟན། ། དང་པོ་ལ། ས་བོན་ནུས་ཉམས་སྒྲུབ་བྱེད་
མིན། ། ལྕི་བ་ཡང་གྱུར་ཀྱང་མིན་ཚུལ། ། དང་པོ། ས་བོན་སོགས་གྲུབ་ཆོ་ག་
ནི། ། སོགས། གཉིས་པ། སྔར་ལྕི་བ་དག་ཕྱིས་ཡང་ཕྱིར། ། སོགས།
གཉིས་པ་ལ། སྐྱེ་བའི་རྒྱུ་དང་དེ་མི་འགལ། ། རྒྱུ་དང་འགལ་བའི་རང་ལུགས་
བཞག །དང་པོ་ལ། དངོས་དང་དེ་ཡི་ཉེས་སྤོང་དགག །དང་པོ་ལ། ལོག་
ཤེས་དང་ནི་དེ་ལས་བྱུང་། ། སོགས། གཉིས་པ་ལ། མ་མཐོང་ལས་ཉམས་
ལན་མི་རུང༌། ། དེ་དང་ཁས་ལེན་འགལ་བར་བསྟན། ། དང་པོ། འགྲོ་དང་
རྟོགས་རྟེན་བྱེད་པ་ཡིན། ། སོགས། གཉིས་པ། རྟག་པ་ལྟོས་པ་མེད་པའི་
ཕྱིར། ། སོགས། གཉིས་པ། ལེན་པ་བཞི་ལ་བརྟན་པ་དང། ། སོགས།
གཉིས་པ་ལས་ལུས་ཟད་པས་གྲོལ་བ་དགག་པ་ལ། དངོས་དང་དེ་ལན་འགོག་པ་
གཉིས། ། དང་པོ། ལས་དང་ལུས་དག་གནས་ན་ཡང་། ། སོགས། གཉིས་
120



པ། ཅི་སྟེ་དཀའ་ཐུབ་ནུས་པ་ཡི། ། སོག་ས་ཏེ། མདོར་ན་དཀའ་ཐུབ་དེ་བདེ་
བའམ་སྡུག་བསྔལ་གང་ཡིན་ཡང་ཐམས་ཅད་ལས་ལས་བྱུང་བར་སྨྲ་བའི་ལུགས་ལ་
དེ་ཡང་སྔོན་སོང་གི་འབྲས་བུ་ཡིན་པ་ལས་མི་འདའ་ལ། དེས་སྔོན་སོང་གི་འབྲས་
བུའི་ཆ་ཅི་ཙམ་མྱོང་བ་ཟད་ནུས་ཀྱི་གཞན་ཀུན་ཟད་པར་མི་ནུས་སོ། །རང་ལུགས་
དོན་ཞགས་ཀྱི་སྨྱུང་བར་གནས་པ་སོགས་ལ་མི་མཚུངས་ཏེ་ལས་མཐའ་དག་དེ་ཙམ་
གྱིས་ཟད་པར་འདོད་པའང་མ་ཡིན་ལ། སྡུག་བསྔལ་མྱོང་བ་ཆུང་ངུ་དེས་ཀྱང་
དམྱལ་བ་ལ་སོགས་པའི་སྡུག་བསྔལ་བྱང་བ་ཡོད་པ་ནི་ཐབས་ཁྱད་པར་ཅན་ལ་
སེམས་ པའི་ དབང་གིས་མ་འོངས་པའི་མྱང་འགྱུར་ཁེགས་པ་ཡིན་ལ་ སྡིག་ པ་་་་་
བཤགས་པ་སོགས་ཚུལ་ཀུན་ཀྱང་དེ་དང་འདྲ་སྟེ་ཟས་མི་ཟ་བ་སོགས་ཀྱི་དཀའ་ཐུབ་
ཀྱི་ནུས་པ་ཁོ་ནས་མ་ཡིན་ནོ། ། དེས་ན་སེམས་པ་ཉིད་གཙོ་ཆེ་ཡི་ལུས་ཀྱི་དཀའ་
ཐུབ་ཙམ་གཙོ་བོ་མ་ཡིན་ནོ། ། གཉིས་པ་བདེ་གཤེགས་ནི། སྐྱོབ་ལས་དེ་ཉིད་
དང་བརྟན་དང༌། ། སོགས་ཏེ། མཁྱེན་པའི་ཁྱད་པར་གསུམ་པོ་དེ་ཡང་བདེན་
པ་བཞི་བསྟན་པ་ལྟར་ཚད་མས་ཤིན་ཏུ་ངེས་པ་དང༌། གསུང་རབ་སྡེ་སྣོད་རྣམས་
སུ་ཡང་སྔ་ཕྱི་མི་འགལ་བར་དོན་གཅིག་ཏུ་བསྟན་པ་དང་། ཐབས་ཀྱི་རྣམ་པ་
མཐའ་ཡས་པའི་སྒོ་ནས་སྐྱེས་བུའི་མངོན་འདོད་ཀྱི་དོན་ཐབས་དང་བཅས་པ་ཚང་
ཞིང་དཔྱིས་ཕྱིན་པར་བསྟན་པ་ལས་རྗེས་སུ་དཔོག་པ་ཡིན་ནོ། ། གསུམ་པ་སྟོན་པ་
ནི། དེ་ཡི་ཕྱིར། ། གཞན་དོན་མཁྱེན་སྦྱོར་དེ་སྟོན་པ། ། ཞེས་སོ། ། བཞི་པ་
ཕན་བཞེད་ནི། དེ་ལས་བརྩེ་ཡིན་གཞན་དོན་ངོར། ། སོགས་ཏེ། དེ་ལྟར་
སྐྱོབ་ངེས་ཀྱི་ལམ་བསྟན་པ་དེ་ལ་དཔག་ན་དེ་སྟོན་པ་པོ་མཁྱེན་པ་ཁྱད་པར་ཅན་
དང་ལྡན་པའི་རང་དོན་རྟོགས་པ་བརྟན་པར་ཡང་གྲུབ་ལ། དེ་གཞན་ལ་བསྟན་
པའི་ཕྱིར་ལམ་དེ་སྟོན་པ་པོ་ཡིན་པར་བསྟན་པ་ཙམ་གྱིས་གྲུབ་ཅིང་དེས་བརྩེ་བ་ཅན་
དུ་ཡང་གྲུབ་པ་ཡིན་ནོ། ། གཉིས་པ་མཇུག་བསྡུ། བརྩེ་བས་ལེགས་དང་ཡེ་ཤེས་
ལས། །སོགས་སོ། །ད་ནི་འོག་ཏུ་འཆད་འགྱུར་གྱི་རྣལ་འབྱོར་མངོན་སུམ་དང་།
འདིར་བསྟན་པའི་ཚད་གྲུབ་ལེའུ་གཉིས་ཀྱི་དོན་བསྡུས་ཏེ་བསྟན་པ་ནི། དབུ་མ་
121



རྒྱན་གྱི་རྣམ་བཤད་ལས། དེ་ལ་སྐབས་འདིར་བདག་མེད་གསལ་བོར་རྟོགས་པའི་
རྣལ་འབྱོར་མངོན་སུམ་དེ་ལ་ཅུང་ཟད་དཔྱད་ན། ངོ་བོ། དབྱེ་བ། སྒྲ་དོན།
རྩོད་སྤོང་བཞི་ལས། དང་པོ་སྐབས་འདིའི་རྣལ་མངོན་གྱི་ངོ་བོ་ནི། ཡུལ་་
བདག་མེད་གསལ་བོར་སྣང་བ་ཡིན་ལ། དེ་ཡང་སྤྱིར་བསྒོམས་པ་ལ་བརྟེན་ནས་
སྐྱེས་པའི་རྟོག་བྲལ་འཁྲུལ་མེད་ཀྱི་ཤེས་པ་རྣལ་འབྱོར་མངོན་སུམ་གྱི་མཚན་ཉིད་
ཅེས་བྱའོ། ། གཉིས་པ་སྤྱི་རིགས་ཙམ་དུ་དབྱེ་ན། ཉན་རང་ཐེག་ཆེན་འཕགས་
པ་གསུམ་གྱི་མངོན་སུམ་གསུམ་མམ། ཉན་ཐོས་དང་ཐེག་ཆེན་ལ་སློབ་མི་སློབ་
གཉིས་སུ་ཕྱེས་པས་ལྔར་ཡང་འགྱུར་ཏེ། རང་རྒྱལ་ནི། བསམ་གཏན་མཐའ་
བརྟེན་གཅིག་ལ་ཀུན། ། ཅེས་གསུངས་པ་ལྟར་ཡིན་པས་སློབ་པ་ལོགས་སུ་མི་བརྩི་
ལ། གྲུབ་མཐའ་འགའ་ཞིག་ན་ཡོད་པར་འདོད་པ་དེ་ཡང་ཉན་ཐོས་དང་ཐེག་
ཆེན་གང་རུང་ལས་མི་འདའ་བས། འདིར་རང་རྒྱལ་ལ་མི་སློབ་པ་གཅིག་ཏུ་
བརྩིའོ། ། དེ་ལྔ་ལའང་རྗེས་ཐོབ་སྣང་བཅས་ཀྱི་རྣལ་འབྱོར་མངོན་སུམ་དང་།
མཉམ་བཞག་སྣང་མེད་ཀྱི་དབྱེ་བས་བཅུར་འགྱུར་རོ། ། དེའང་སངས་རྒྱས་ལ་
མཉམ་རྗེས་ཐ་དད་དུ་མེད་ཀྱང་ཇི་ལྟ་ཇི་སྙེད་གཟིགས་པའི་ལྡོག་ཆ་ནས་ཕྱེ་བའོ། །
དེ་ལ་སྣང་བཅས་ནི་མངོན་པར་ཤེས་པས་མཐོང་བ་སྟེ། དགྲ་བཅོམ་བསེ་རུ་སྟོན་
རྣམས་ཀྱིས། ། སྟོང་གཉིས་གསུམ་དང་གྲངས་མེད་མཐོང་། ། ཞེས་པ་ལ་སོགས་
པ་བཞིན་ནོ། ། སྣང་མེད་ནི། ཉན་ཐོས་གང་ཟག་གི་བདག་མེད་གཅིག་དང༌།
རང་རྒྱལ་གཟུགས་རང་བཞིན་མེད་པར་རྟོགས་པའི་བདག་མེད་ཕྱེད་གཉིས་དང༌།
ཐེག་ཆེན་བདག་མེད་གཉིས་ཀ་རྫོགས་པ་དང༌། སངས་རྒྱས་བག་ཆགས་ཀུན་
སྤངས་པའི་ཡེ་ཤེས་སོ། ། གསུམ་པ་ངེས་པའི་ཚིག་གི་དབང་དུ་བྱས་ན། བོད་
སྐད་ལྟར། དོན་རྣལ་མ་ལ་བློ་གནས་པའམ་འབྱོར་བ་ལ་བྱ་ཞིང་། མངོན་སུམ་
ནི་གསལ་བར་སྣང་བ་ཙམ་མོ། །རྒྱ་གར་གྱི་སྐད་ལ། མངོན་སུམ་གྱི་སྐད་དོད་པྲ་
ཏི་དང་ཨཀ་མཚམས་སྦྱར་བས་པྲ་ཏྱ་གླུ་ཞེས་ཡོད་དེ། དེ་ལ་པྲ་ཏི་ནི་ཉེར་བསྒྱུར་
ཏེ་སོ་སོ་སོགས་དོན་མང་པོ་ལ་འཇུག ཨ་ཀླུ་དབང་པོའི་སྐད་དོད་ཡིན་པས་དོན་
122



དུ་དབང་པོ་སོ་སོ་ལ་བརྟེན་པའམ་དབང་པོ་བརྟེན་ཞེས་བྱ་བ་ཡིན་ལ། དེའང་སྒྲ་
བཤད་ འཇུག་ གི་ མུའི་ དབང་ དུ་ བྱས་ ཏེ། དཔེར་ ན་ མཚོ་ སྐྱེས་ ཞེས་ པའི་ སྒྲ།
མཚོ་ལས་སྐྱེས་པའི་པད་མ་ལ་བཤད་འཇུག་གཉིས་ཀ་ཡོད། སྐམ་ལས་སྐྱེས་པའི་
པད་མ་ལ་འཇུག་པ་ཁོ་ན། མཚོ་ལས་སྐྱེས་པའི་སྲོག་ཆགས་ལ་བཤད་པ་ཁོ་ན་ཡོད་
ཀྱི་འཇུག་པ་མེད་པ་བཞིན་དུ། འདིར་པྲ་ཏུ་གླ་ཞེས་པའི་སྒྲ་དེ་བཤད་ན་དབང་པོ་
ལ་བརྟེན་པ་ཡིན་ཡང༌། འཇུག་པ་རང་མཚན་འཛིན་པའི་ཤེས་པ་ཐམས་ཅད་ལ་
འཇུག་སྟེ། དེའང་དབང་ཡིད་ཀྱི་མངོན་སུམ་གཉིས་ལ་བཤད་འཇུག་གཉིས་ཀ་
ཡོད། རང་རིག་དང་རྣལ་འབྱོར་མངོན་སུམ་གཉིས་ལ་འཇུག་པ་ཁོ་ན་ཡོད་ཀྱི་སྒྲ་
བཤད་དུ་མེད། དབང་ཤེས་འཁྲུལ་བ་ལ་བཤད་པ་ཡོད་ཀྱང་འཇུག་པ་མེད་དོ། །
བཞི་པ་རྩོད་སྤོང་ལ་སྤྱི་དང་བྱེ་བྲག་གཉིས། དང་པོ་ལ། རྒྱུ་ལ་རྩོད་པ་དང་
འབྲས་བུ་རྩོད་པ་གཉིས། དང་པོ་ལ་ངོ་བོ་དང་བྱེད་པ་ལ་རྩོད་པ་གཉིས་ལས།
དང་པོ། ཕྱི་རོལ་པ་ཁ་ཅིག་གོམས་ཀྱང་གསལ་སྣང་རབ་ཀྱི་མཐར་ཐུག་པ་མི་སྲིད་
དོ་ཞེ་ན། བདེན་སྟོང་རྟོགས་པའི་ཡེ་ཤེས་གོམས་བྱེད་ཀྱི་ཐབས་དང་མ་བྲལ་བར་
བསྒོམ་པ་ཆོས་ཅན། ནམ་ཞིག་གསལ་བ་རབ་ཀྱི་མཐར་ཐུག་པ་འབྱུང་རུང་སྟེ།
རང་གི་རྟེན་བརྟན་ཅིང་གོམས་པ་ངང་གིས་ཁྱད་པར་དུ་གྱུར་པའི་བསྒོམ་པ་ཡིན་
པའི་ཕྱིར། དཔེར་ན་འདོད་འཇིགས་གོམས་པའི་བློ་བཞིན་ཞེས་བྱ་སྟེ། དེ་ལ་
རྟེན་བརྟན་པ་ཞེས་བྱ་བ་སྔ་མའི་ནུས་པ་ཕྱི་མར་བགོས་ནས་སྔ་མ་ལས་ཕྱི་མ་ཁྱད་
པར་དུ་གྱུར་ཏེ་རྒྱུན་མི་འཆད་པའི་དོན་ཡིན་ཏེ། སྔ་མས་ཕྱི་མ་ལ་ཕན་མི་གདགས་
པ་ལྟ་བུ་མིན་པ་ལ་བྱའོ། ། དེ་ལ་རྒྱང་འཕེན་སོགས་རྟགས་དེ་མ་གྲུབ་སྟེ། སྐྱེ་བ་
སྔ་ཕྱི་མེད་པའི་རྟེན་བརྟན་པ་མི་འགྲུབ་སྙམ་པའི་ཚུལ་ནི་འོག་ཏུ་འགོག་ལ། རྟེན་
བརྟན་ཕན་ཆོད་གོམས་པ་ཇེ་གསལ་དུ་འགྲོ་རྒྱུ་ཡོད་པ་འདོད་འཇིགས་གོམས་པའི་
བློ་བཞིན་དུ་མྱོང་བས་འགྲུབ་བོ། ། གཉིས་པ། གོམས་པ་ཡོད་དུ་ཆུག་ཀྱང་
བདག་མེད་དེས་བྱེད་ལས་སྲིད་པ་ལ་གནོད་མི་ནུས་སྙམ་ན་ནུས་ཏེ། འདི་ལྟར་
འབྲས་བུ་རྣམས་ནི་རྒྱུ་མེད་ན་རྣམ་པ་ཀུན་ཏུ་འབྱུང་མི་སྲིད་པ་ཡིན་ནོ། ། དེ་ལ་
123



འཁོར་བའི་རྒྱུ་གང་ཡིན་སྙམ་ན། གཞན་ཕྱི་རོལ་པ་ཕལ་ཆེ་བ་དག་ན་རེ། ལས་
དང་ལུས་དང་སེམས་གསུམ་ཀ་ཚོགས་པ་འཁོར་བའི་རྒྱུ་ཡིན་པས། གང་རུང་ལ་
གནོད་པ་བྱས་ན་འབྲས་བུ་མི་བསྐྱེད་དེ་ཆུ་ལུད་མེད་པའི་ས་བོན་བཞིན་ནོ། ། དེ་
ཕྱིར་ལས་དང་ལུས་གཉིས་པོ་འཛད་པར་བྱ་བའི་ཕྱིར་དཀའ་བ་སྤྱོད་དོ་ཞེས་འཛེར་
ཏོ། ། དེ་ལ་ལས་སྤང་མི་ནུས་ཏེ་མཐའ་ཡས་པའི་ཕྱིར་དང་། བདག་སྲེད་མ་
སྤངས་ན་དེ་སྤངས་ཀྱང་སླར་སྐྱེ་བ་ཡིན་ཏེ། རྩ་བ་མ་བཅད་པའི་ཡལ་ག་བྲེགས་པ་
ལྟར་ཅིའང་མི་ཕན་པའི་ཕྱིར་དང་། བདག་སྲིད་སྤངས་ན་བུད་ཤིང་ཟད་པའི་མེ་
ལྟར་དེ་ངང་གིས་འགགས་པ་ལས་ལོགས་སུ་སྤང་མི་དགོས་པས་དེ་ལྟ་བུའི་ལམ་ནི་
སྲིད་པ་ལྡོག་པའི་ལམ་མ་ཡིན་ནོ། ། དེས་ན་འཁོར་བའི་རྒྱུ་ནི་ཆོས་རྣམས་ཀྱི་རང་
བཞིན་མི་ཤེས་པའི་མ་རིག་པ་ཡིན་ལ། དེ་ལས་ཀྱང་ཁྱད་པར་དུ་འཇིག་ལྟ་ལྷན་
སྐྱེས་ཉིད་ཡིན་ཏེ། དེ་ཡོད་ཕན་ཆོད་དེ་ལ་བརྟེན་ནས་ཉོན་མོངས་པ་དང་ལས་
དང་སྡུག་བསྔལ་འབྱུང་བ་ཡོད་ལ། དེ་ལྡོག་ན་དེ་ཀུན་ཀྱང་མི་འབྱུང་བར་དངོས་
སྟོབས་ཀྱི་རིགས་པས་འགྲུབ་པ་ཡིན་ནོ། ། དེས་ན་ལས་དང་སྡུག་བསྔལ་གྱི་རྩ་བ་
ཉོན་མོངས་པ་ཡིན་ཏེ། འདིར་ནི་ཉོན་མོངས་ས་བོན་བཞིན། །ཀླུ་བཞིན་རྩ་
བཞིན་ལྗོན་ཤིང་བཞིན། ། ཞེས་གསུངས་པ་དང་། ཉོན་མོངས་ཀུན་ཀྱི་རྩ་བ་
འཇིག་ལྟ་ཡིན་ཏེ། ཉེས་ཀུན་དེ་ཡི་རྩ་བ་ཅན། ། ཞེས་གསུངས་པ་བཞིན་ནོ། །
དེས་ན་རྩ་བ་དེ་སྤོང་ནུས་སམ་སྙམ་ན་ནུས་ཏེ། དེ་སྒྲོ་བཏགས་པ་ཙམ་ཡིན་པའི་
ཕྱིར་རོ། ། དེས་ན་དེ་སྤོང་བའི་གཉེན་པོའང་བྱམས་པ་དང་མི་སྡུག་པ་སོགས་
བདག་འཛིན་དང་མཚུངས་ལྡན་དུ་གནས་ཆོག་པས་འགལ་བ་མ་ཡིན་ལ། བདག་
མེད་རྟོགས་པའི་ཤེས་རབ་ནི་དེ་དང་རྣམ་པ་ཀུན་ཏུ་འགལ་ཏེ་སྣང་མུན་བཞིན་
ནོ། ། དེས་ན་བདེན་པས་རྫུན་པ་སེལ་ནུས་པས་ན་འཁོར་བའི་རྩ་བ་གཅོད་པའི་
ལམ་དངོས་སྟོབས་ཀྱི་རིགས་པས་གྲུབ་པ་ཡིན་པས་ས་བོན་ལ་ཐོག་མ་མེད་ཀྱང་མེ་ལ་
བསྲེགས་ན་ཕྱི་མཐའ་མཐོང་བ་ལྟར། འཁོར་བ་ཐོག་མ་མེད་ཀྱང་འཁོར་བར་སྐྱེ་
བའི་གེགས་བདག་མེད་རྟོགས་ན་ཕྱི་མཐའ་འགྲུབ་པ་ཡིན་ནོ། ། གཉིས་པ་འབྲས་
124



བུ་ལ་རྩོད་པ་སྤོང་བ་དང་། རྟོགས་པ་ལ་རྩོད་པ་སྤོང་བ་གཉིས་ལས། དང་པོ།
མུ་སྟེགས་པ་ཁ་ཅིག་ན་རེ། དྲི་མ་སེམས་ཀྱི་རང་བཞིན་ཡིན་པས་སྤོང་མི་ནུས་པ་
དང༌། གལ་ཏེ་ནུས་སུ་ཆུག་ཀྱང་སོ་སྐྱེས་སྤོང་བའི་ཐབས་མི་ཤེས་པ་དང་། གལ་
ཏེ་ ཤེས་ནས་སྤངས་ཀྱང་ལུས་ཀྱི་དྲི་མ་ལྟར་སླར་འགྱུར་བས་མི་བརྟན་པའི་ཕྱིར།
དྲི་མ་སྤངས་པའི་རྣམ་གྲོལ་གཏན་དུ་བ་མི་སྲིད་ཅེས་ཟེར་རོ། ། དྲི་མ་སེམས་ཀྱི་
རང་བཞིན་མ་ཡིན་ཏེ། དེ་ཀུན་རྟོག་གློ་བུར་པ་ཡིན་ལ་སེམས་ཀྱི་རང་བཞིན་འོད་
གསལ་བ་ཡིན་པའི་ཕྱིར་དང༌། དྲི་མ་སྤོང་བའི་ཐབས་བདག་མེད་རྟོགས་པ་ཡོད་
པ་ཤེས་པའི་ཕྱིར་དང༌། རྒྱུ་རྩད་ནས་སྤངས་པ་ལ་སླར་ལྡོག་པ་མེད་དེ་བུད་ཤིང་
ཟད་པའི་མེ་དང་འདྲ་བས་རྣམ་པར་གྲོལ་བ་འཐད་པ་ཡིན་ནོ། །གཉིས་པ་རྟོགས་
པ་ཡེ་ཤེས་ལ་རྩོད་པ་ནི། ཕྱི་རོལ་ཁ་ཅིག་ན་རེ། སྟོང་ཉིད་དང་སྙིང་རྗེ་སོགས་
ལ་བློ་ཇི་ལྟར་གོམས་ཀྱང་ཚད་མེད་པར་གྱུར་ནས་དེའི་ངང་དུ་འགྱུར་མི་སྲིད་དེ།
མཆོངས་པ་ཇི་ལྟར་གོམས་ཀྱང་མཐའ་མེད་དུ་མཆོངས་མི་ནུས་པ་དང༌། ཆུ་ཇི་
ལྟར་བསྐོལ་ཀྱང་མེའི་ རང་བཞིན་དུ་འགྱུར་མི་སྲིད་པ་དང་། གསེར་ཇི་ལྟར་་
བཞུས་ཀྱང་རྐྱེན་མེ་དང་བྲལ་ན་སླར་འཁྱགས་ པ་ བཞིན་ནོ། ། ཞེས་ ཟེར།
དཔེ་དེ་རྣམས་དང་མི་མཚུངས་ཏེ། མཆོངས་གོམས་པ་ཐད་ཀའི་འབད་པར་ལྟོས་
པས་རྒྱུན་བར་མ་ཆད་དུ་འཕེལ་མི་ནུས་ཤིང་ལུས་ཀྱི་སྟོབས་ཐུག་བཅས་སུ་གནས་པ་
དང་། སེམས་ནི་བརྩེ་སོགས་ཀྱི་ངོ་བོར་རྒྱུན་བར་མ་ཆད་དུ་གོམས་པས་འཕེལ་བ་
ཡོད་པ་ས་བོན་ལས་ས་བོན་བཞིན་ཡིན་ཞིང་བློའི་རང་བཞིན་ཚད་མེད་པའི་ཕྱིར་
དང༌། ཆུ་བསྐོལ་བ་སྔ་མ་བསྐམས་ནས་རྟེན་བརྟན་པ་མིན་ཡང༌། སེམས་སྔ་
མའི་ནུས་པས་ཕྱི་མ་ཁྱད་པར་དུ་འཕེལ་ཞིང་དེའི་ངང་དུ་གྱུར་པ་བུད་ཤིང་མེའི་རང་
བཞིན་དུ་གྱུར་པ་ལྟ་བུ་ཡིན་པའི་ཕྱིར་དང་། གསེར་སྲ་བར་སླར་ལྡོག་པའི་རྒྱུ་
གསེར་ཉིད་ཡོད་པ་ཡིན་ནའང་། སེམས་དྲི་མ་སླར་ལྡོག་པའི་རྒྱུ་མེད་པའི་ཕྱིར་མི་
ལྡོག་སྟེ། གཉེན་པོས་སྤངས་ཟིན་པའི་ཕྱིར་ཤིང་བསྲེགས་པ་བཞིན་ནོ། །གཉིས་
པ་བྱེ་བྲག་ཏུ་རྣལ་འབྱོར་མངོན་སུམ་ ཐམས་ཅད་ཀྱི་རྒྱལ་པོ་མཐར་ཐུག་པ་རྣམ་
125
ཨ་



མཁྱེན་ཀྱི་ཡེ་ཤེས་ལ་རྩོད་པ་ལ། རྒྱུ་ལ་རྩོད་པ་དང༌། འབྲས་བུ་ལ་རྩོད་པ་
གཉིས། དང་པོ། ཕྱི་རོལ་པ་དག་ན་རེ། རྟག་པ་རང་བྱུང་གི་ཐམས་ཅད་
མཁྱེན་པ་མ་གཏོགས་པ་རྣམ་པ་ཐམས་ཅད་མཁྱེན་པའི་ཡེ་ཤེས་དེ་གསར་དུ་བསྒྲུབ་
པར་མི་ནུས་ཏེ་དེའི་རྒྱུ་མེད་པའི་ཕྱིར་ཞེ་ན། བསམ་གཏན་དང་སྙིང་རྗེ་ལ་སོགས་
པའི་ཐབས་དང༌། ཤེས་རབ་དམིགས་པ་མེད་པ་གཉིས་ཕན་ཚུན་རྒྱུ་རྐྱེན་དུ་གྱུར་
པས་མཁྱེན་པ་གཉིས་འགྲུབ་པ་སྟེ། ཐབས་སྙིང་རྗེ་ཆེན་པོ་གསལ་བའི་ཡེ་ཤེས་
ཀྱིས་ཉེར་ལེན་གྱི་རྒྱུ་བྱས། ཤེས་རབ་སྟོང་པ་ཉིད་ཀྱིས་ལྷན་ཅིག་བྱེད་པའི་རྐྱེན་
བྱས་ནས་ཇི་སྙེད་མཁྱེན་པའི་ཡེ་ཤེས་དང༌། ཤེས་རབ་སྟོང་པ་ཉིད་ཀྱི་ཡུལ་ཅན་
གྱིས་ཉེར་ལེན་གྱི་རྒྱུ་བྱས་ཤིང་། ཐབས་སྙིང་རྗེ་ཆེན་པོས་ལྷན་ཅིག་བྱེད་རྐྱེན་བྱས་
ནས་ཇི་ལྟ་བ་གཟིགས་པའི་ཡེ་ཤེས་འགྲུབ་ལ། གང་ཤེས་བྱའི་རང་བཞིན་ཇི་ལྟ་བ་
བཞིན་དུ་མི་ཤེས་པ་ནི་ཤེས་བྱའི་སྒྲིབ་པ་ཡིན་ལ་དེའི་ངོ་བོ་ནི་རྨོངས་པའོ། ། དེ་
དང་འགལ་བ་ཆོས་བདག་མེད་དུ་རྟོགས་པའི་ཤེས་རབ་བསྟེན་དུ་ཡོད་པ་སོགས་
གོང་གི་སྐབས་ལྟར་དཔྱད་པས་རྣམ་མཁྱེན་གྱི་ཡེ་ཤེས་རྒྱུ་ལས་བྱུང་བར་འགྲུབ་ཅིང་།
རྒྱུ་དང་འབྲས་བུ་མི་འཁྲུལ་བའི་བདག་ཉིད་ཀྱིས་སྟོན་པ་ཚད་མའི་སྐྱེས་བུར་དངོས་
སྟོབས་ཀྱི་རིགས་པས་འགྲུབ་སྟེ། ཚད་མར་གྱུར་པ་འགྲོ་ལ་ཕན་བཞེད་པ། །
སྟོན་པ་བདེ་གཤེགས་སྐྱོབ་ལ་ཕྱག་འཚལ། ། ཞེས་གསུངས་པ་བཞིན་ནོ། །
གཉིས་པ་འབྲས་བུ་རྣམ་པ་ཐམས་ཅད་མཁྱེན་པ་མི་སྲིད་དེ། ཤེས་བྱ་ཀུན་ལ་
མཐའ་མེད་པ་ཡིན་པས་མཐའ་མེད་པ་ཤེས་ན་མཐའ་རྙེད་པར་འགྱུར་བས་དེའང་
ལོག་ཤེས་སུ་འགྱུར་ལ། མཐའ་མེད་པ་ལ་ཤེས་པའི་བློ་མི་སྲིད་དེ་ནམ་མཁའ་ཚད་
གཞལ་བས་ཤེས་མི་ནུས་པ་བཞིན་ནོ་ཟེར་། དེ་ལ་མཐའ་མེད་པ་ལ་མཐའ་འདིའོ་
ཞེས་ཚད་གཟུང་བའི་ཚུལ་གྱིས་གཟིགས་པ་མ་ཡིན་ཏེ། ནམ་མཁའ་ཀུན་ལ་ཁྱབ་
ཅེས་པའང་མཐའ་མེད་ལ་ཁྱབ་པ་སྲིད་པ་བཞིན་དུ་ཤེས་བྱ་ཐམས་ཅད་འབད་མེད་
རོ་མཉམ་དུ་མཁྱེན་པ་ཡིན་གྱི། མཁྱེན་ཚུལ་མཐའ་དག་ཚུར་མཐོང་གི་ར་བ་ལས་
བརྒལ་བ་ཡིན་ལ། མི་རྟོག་བཞིན་དུ་མཁྱེན་པ་དང༌། དུས་གསུམ་མཁྱེན་ཚུལ་
126



ལ་ངེས་པ་སྐྱེ་བའི་ཚུལ་ཅུང་ཟད་གཞན་དུ་བཤད་དོ། ། འདིར་ཚུར་མཐོང་གིས་
ཐམས་ཅད་མཁྱེན་པ་ཡིན་པ་ཙམ་སྒྲུབ་ན། གང་ཟག་གང་གིས་དོན་དུ་གཉེར་
བྱའི་གཙོ་བོ་ལམ་བདེན་བཞིའི་འཇུག་ལྡོག་མ་ནོར་བར་སྟོན་པ་དེ་ལ་ཐམས་ཅད་
མཁྱེན་ཅེས་བྱ་སྟེ། སྨན་ཀུན་ཚོགས་དང་མི་ཀུན་ཚོགས་ཞེས་པ་བཞིན་ནོ། །
གཞན་དགོས་མེད་ཀྱི་སྲིན་བུའི་གྲངས་ལ་སོགས་པ་ནི་ཐར་བ་དོན་དུ་གཉེར་བ་ལ་
ཉེར་མཁོ་ཅིའང་མེད་པས་སྟོན་པས་མཁྱེན་ཏུ་ཟིན་ཀྱང་གདུལ་བྱ་ལ་དེ་ཀུན་བསྟན་
པས་ཅི་ཞིག་བྱ། བསྟན་ཀྱང་དེ་སྙེད་གཟུང་ནུས་པ་མ་ཡིན་ནོ། ། དེས་ན་ལམ་
དངོས་སྟོབས་ཀྱི་རིགས་པས་གྲུབ་པ་འདི་འདྲ་སྟོན་པ་དེ་ནི་སྐྱེས་བུའི་དོན་ཐམས་
ཅད་མཁྱེན་པའི་སྟོན་པ་ཡིན་པར་བདག་ཅག་གིས་ཁས་ལེན་ལ། དེ་ལ་རྗེས་སུ་
དཔགས་ན། གཞན་ཤེས་བྱ་ཐམས་ཅད་ཀྱང་མཁྱེན་པར་ངེས་ཏེ། གང་ཟབ་
ཅིང་ཕྲ་བའི་དོན་མཐར་ཐུག་པ་མཁྱེན་པ་དེས་རགས་པ་རྟོགས་ནུས་པར་གདོན་མི་
ཟ་སྟེ། རིང་བའི་རྡུལ་ཕྲ་མོ་མཐོང་བའི་མིག་གིས་ཉེ་བའི་བུམ་པ་མཐོང་བ་ལ་ཐེ་
ཚོམ་མེད་པ་བཞིན་ནོ། ། དེ་དག་གིས་ཐར་བ་དང་ཐམས་ཅད་མཁྱེན་པའི་ལམ་
དང་འབྲས་བུ་སྒྲུབ་པའི་ཚུལ་རིགས་པའི་དབང་ཕྱུག་ཆོས་ཀྱི་གྲགས་པའི་རྗེས་སུ་
འབྲངས་ནས་སྔོན་གྱི་མཁས་པ་རྣམས་ཀྱིས་བསྡུས་པ་བཞིན་ཅུང་ཟད་བཀོད་པ་
ཡིན་ལ། སྤྱིར་ཕྱོགས་སྔ་མུ་སྟེགས་སོགས་འགོག་པ་ ཐམས་ ཅད་ ཁ་ཕྱིར་བལྟས་
ཀྱིས་ཤགས་བཀྱེ་བའི་ཚུལ་ཙམ་མ་ཡིན་ཏེ། མུ་སྟེགས་ལ་སོགས་པ་འདི་དག་གི་ཞེ་
འདོད་འདི་བཞིན་ཕྱིན་ཅི་ལོག་གི་རྟོག་པ་ངན་པ། རང་ལའང་ཚུལ་དེ་དང་
མཚུངས་པར་གནས་པ་དེ་ཉིད་ངོས་བཟུང་ནས། དགག་སྒྲུབ་ཀྱི་རིགས་པ་དྲི་མ་
མེད་པས་རང་རྒྱུད་ཀྱི་བག་ཆགས་དང་ཀུན་རྟོག་ངན་པ་རྣམས་སུན་ཕྱུང་ན། ། བློ་
ནོར་ལྡན་པས་ལུགས་གཞན་ལ། ། ཞེས་ སོགས་ཀྱི་ཚིགས་སུ་བཅད་པའི་དོན་
བཞིན་རང་གི་ལམ་དང་སྟོན་པ་ལ་མི་འཕྲོག་པའི་ཡིད་ཆེས་སྐྱེ་བ་ཡིན་པས་བསམ་
པར་བྱ་བ་གལ་པོ་ཆེ་ཡིན་ནོ། ། དེ་ལྟར་མདོར་ན་སྲིད་པའི་རྩ་བ་གཅོད་པ་དང་
ཐར་པ་དང་ཐམས་ཅད་མཁྱེན་པ་སྒྲུབ་པའི་རྒྱུ་ནི་བདེན་གཉིས་དཔྱོད་པའི་ཤེས་
127 ，，



རབ་དྲི་མེད་ཡིན་ལ། ཤེས་རབ་དེའང་སྦྱངས་པ་སོགས་ལ་ལྟོས་མེད་དུ་གནམ་
ལས་བབས་པའམ་ས་རུམ་ནས་ཐོན་པ་ལྟར་འབྱུང་བ་མི་སྲིད་པས། འདི་ལྟར་
དོན་གཉེར་གྱི་གང་ཟག་རྣམས་ཀྱིས་བསམ་པ་བྱང་ཆུབ་ཀྱི་སེམས་དང་ལྡན་པས།
ཐོག་མ་ཁོ་ནར་ཕྱི་ནང་གི་དངོས་པོ་ཐམས་ཅད་གཅིག་དུ་མ་དང་བྲལ་བའི་རིགས་པ་
དེ་དག་གི་ཚུལ་གྱིས་ལེགས་པར་བརྟགས་པའི་རྗེས་དཔག་ཚད་མ་ལས་རང་བཞིན་
མེད་པ་ཡིན་པར་ངེས་སྙམ་པའི་ངེས་ཤེས་སྐྱེ་བ་ཡིན་ལ། ངེས་ཤེས་དེ་དང་དངོས་
པོ་ཕྱིན་ཅི་ལོག་ཏུ་རྟོག་པའི་སྒྲོ་འདོགས་གཉིས་སྣང་མུན་ལྟར་འགལ་བ་ཡིན་པས་
ངེས་ཤེས་དེས་སྤང་བྱ་སྒྲོ་འདོགས་རྣམས་གཅོད་པ་ཡིན་ལ། ངེས་ཤེས་དང་བྲལ་
བའི་སྒོམ་ནི་དམུས་ལོང་གིས་གཟུགས་གཞལ་བ་ལྟར་དོན་ལ་མི་གནས་པས་སྒོམ་པ་
ངེས་ཤེས་དང་མ་བྲལ་བ་ཞིག་དགོས་སོ་ཞེས་ཕྱོགས་བཅུ་ཀུན་ན་གནས་པ་ལ་དུས་
ཀུན་ཏུ་ཐལ་མོ་སྦྱར་ཏེ་ཞུ་ཞིང་ངེས་པའི་ཤེས་པ་ཐེ་ཚོམ་དང་བྲལ་བར་གྱུར་ཅིག་
ཅེས་སྨོན་ལམ་དུའང་བྱེད་པ་ཡིན་ནོ། ། ངེས་པའི་ཤེས་པ་དང་བྲལ་ན་ཡང་དག་
པའི་དོན་རྟོགས་དཀའ་ཞིང༌། རིགས་པ་ཚད་མ་དང་བྲལ་ན་ངེས་པ་མི་སྐྱེ་བ་འདི་
ཁོ་ན་ལམ་དོན་གཉེར་རྣམས་ཀྱིས་སྙིང་ལ་གཞག་པའི་མན་ངག་གོ ། དེས་ན་ཐེ་
ཚོམ་ཆོད་པ་ཐོས་བསམ་གྱི་འབྲས་བུ། གདིང་དང་ལྡན་པ་བསྒོམ་པའི་འབྲས་བུ་
ཡིན་པ་ལ། འབྲས་བུ་དེ་གཉིས་མེད་པའི་བཤད་སྒྲུབ་ནི་གཟུགས་བརྙན་ཙམ་
མོ། ། ཞར་བྱུང་དུ་ངེས་པ་དང་སྒྲོ་འདོགས་ལ་དཔྱད་པ་ཅུང་ཟད་དམ་པ་རྣམས་ཀྱི་
གསུང་བཞིན་འདྲི་ན། འདི་ལྟར་བུམ་པ་ལྟ་བུ་གཅིག་ལ་དངོས་པོ་མེད་པའི་ངེས་
ཤེས་དང༌། དངོས་པོ་ཡོད་རྟོག་གི་སྒྲོ་འདོགས་གཉིས་ཡུལ་མི་གཅིག་ན་བསལ་བྱ་
སེལ་བྱེད་དུ་མི་འཐད་དེ། ཕྱི་ནང་གི་སྣང་མུན་བཞིན། གཅིག་ན་ནི་ཡུལ་དེ་
གྲུབ་བམ་མ་གྲུབ། ཡུལ་དེ་གྲུབ་ན་ནི་བསལ་བྱ་མ་འཁྲུལ་བར་ ཐལ། ཡུལ་
བདེན་པའི་ཕྱིར། ཚད་མ་བཞིན། མ་གྲུབ་ན་སེལ་བྱེད་ཚད་མར་མི་འགྱུར་ཏེ་
གཞལ་བྱ་མེད་པས་སྒྲོ་འདོགས་བཞིན་ནོ་ཞེས་དང༌། གཞན་ཡང་། ཡུལ་་་་
གཅིག་ན་ཡུལ་དེ་བདེན་ནམ་རྫུན། བདེན་ན་སྒྲོ་འདོགས་བདེན་ལ། རྫུན་ན་
128
ས
-
-



ཚད་མ་རྫུན་ནོ་ཞེས་ཟེར་ན། དངོས་དངོས་མེད་ཀྱི་ཁྱད་པར་དུ་མ་བྱས་པའི་
གཞན་སེལ་གྱི་བློས་བཟུང་བའི་བུམ་ཙམ་ཞིག་ཡུལ་གཞལ་བྱ་ཡིན་པས། ཞེན་
ཡུལ་གཅིག་པས་བསལ་བྱ་སེལ་བྱེད་དུ་མི་འཐད་པའི་སྐྱོན་མེད་ལ། ཞེན་སྟངས་
ཐ་དད་དེ་སོ་སོར་ཡོད་པས་ཚད་མ་དང་ཚད་མིན་དུ་འཇོག་པ་འཐད་དོ། ། དེས་
ན་ངེས་སྒྲོ་འདོགས་གཉིས་ཀྱི་བདེན་རྫུན་ཡང་ཞེན་སྟངས་དོན་ལ་མཐུན་མི་མཐུན་
གྱིས་འཇོག་གི་ཡུལ་རང་དབང་བ་གཅིག་ཏུ་མི་གཟུང་ངོ༌། ། དེ་ལ་མི་གཉིས་ཀྱི་
ཉན་ཤེས་ལ་དུང་གི་སྒྲ་གཅིག་སྣང་བ་ན། གཅིག་གིས་རྟག་གཅིག་གིས་མི་རྟག་
སྙམ་ན། གཉིས་ཀ་རང་གིས་བཟུང་བའི་ཞེན་པའི་འཛིན་སྟངས་དང་། ཡུལ་
དུང་སྒྲ་སྣང་བཏགས་གཅིག་ཏུ་བསྲེས་ཏེ་བཟུང་བ་ཡིན་པས་ཚད་མ་དང་ཚད་མིན་
གྱི་ཡུལ་གཅིག་ཐ་དད་བརྟགས་པའི་སྐྱོན་མེད་པ་ཡིན་ནོ། ། འདི་ལེགས་པར་
རྟོགས་ན་ཚད་མའི་གནད་མང་པོ་ཞིག་ཀྱང་འགྲོལ་ལོ། ། ཡང་ངེས་སྒྲོ་འདོགས་
གཉིས་བློའི་ངོ་བོར་གཅིག་གམ་མི་གཅིག གཅིག་ན་རལ་གྲིས་རང་མི་གཅོད་པ་
ལྟར་བསལ་བྱ་སེལ་བྱེད་དུ་མི་འཐད་ལ། ཐ་དད་ན་སངས་རྒྱས་ཀྱི་ཡེ་ཤེས་ཀྱིས་
སེམས་ཅན་གཞན་རྒྱུད་ཀྱི་མི་ཤེས་པ་མ་བསལ་བ་བཞིན་དུ་ཡང་བསལ་བྱ་སེལ་བྱེད་
དུ་མི་འཐད་དོ་ཞེ་ན། བློའི་རྒྱུན་ཙམ་དུ་གཅིག་པས་རྒྱུད་ཐ་དད་ལྟར་མི་འགྱུར་ལ།
རྣམ་པ་ཐ་དད་པས་རང་ལ་རང་གིས་བྱ་བ་ལྟར་ཡང་མི་འགྱུར་རོ། ། ཡང་དེ་
གཉིས་དུས་གཅིག་གམ་མི་གཅིག དུས་གཅིག་ནི་མི་སྲིད་དེ་སྤང་གཉེན་གྱི་རྟོག་
པ་གཉིས་ཅིག་ཅར་ཡོད་པར་ཐལ་བས་གནོད་ལ། མི་གཅིག་ན་གནོད་བྱ་གནོད་
བྱེད་དུ་མི་འཐད་དེ། ཉི་ཟེར་དང་མཚན་མོའི་མུན་པ་བཞིན་ནོ་ཟེར་ན། དེ་
གཉིས་དུས་མི་གཅིག་པས་ཕྲད་མི་སྲིད་ཀྱང༌། བློའི་རྒྱུན་གཅིག་ལ་དང་པོ་སྒྲོ་
འདོགས་སྐྱེས། ཕྱིས་ངེས་ཤེས་སྐྱེས་པས་སྒྲོ་འདོགས་ཀྱི་རྒྱུན་སྐྱེ་མ་ནུས་པ་ལ་སྒྲོ་
འདོགས་བསལ་ཅེས་ཐ་སྙད་བཏགས་པ་སྟེ། བློའི་ངོ་བོར་གྱུར་པའི་སྤང་གཉེན་
ཐམས་ཅད་དེ་དང་འདྲ་སྟེ། འདས་པ་འགགས་ཟིན་པ་དང༌། ད་ལྟ་གྲུབ་ཟིན་
པས་དེ་ལ་གནོད་པ་བྱར་མི་རུང་ལ། མ་འོངས་པ་མ་སྐྱེས་པ་ལའང་གནོད་པ་བྱར་
129



མེད་པས་དོན་དུ་སྐད་ཅིག་མ་ལ་བསལ་བྱ་སེལ་བྱེད་མ་གྲུབ་ཀྱང་། སྤང་བྱའི་རྒྱུན་
མ་འོངས་པ་འཕྲོ་མཐུད་དུ་སྐྱེ་བའི་གེགས་བྱས་སོང་བ་ལ་བསལ་བྱ་སེལ་བྱེད་དུ་
བཏགས་པའོ། །འདི་ལ་ཁ་ཅིག་སྤང་གཉེན་ལྷན་ཅིག་ཏུ་བསྐལ་བ་གྲངས་མེད་དུ་
མར་འགྲོགས་པ་ཡོད་དེ། བྱང་སེམས་འཕགས་པའི་རྒྱུད་ཀྱི་ཡེ་ཤེས་དང་སྒྲིབ་
པའི་བག་ཆགས་གཉིས་ཡུན་རིང་དུ་འགྲོགས་པའི་ཕྱིར་ཟེར་ཡང་། མིང་ཙམ་ལ་
བསམ་ན་མ་གཏོགས་དོན་དུ་ལྷན་ཅིག་གནས་ན། དེས་དེ་བསལ་ག་ལ་ནུས་ཏེ།
དེས་ན་བྱང་འཕགས་ཀྱི་རྒྱུད་ཀྱི་སྒྲིབ་པ་རང་རང་གི་གཉེན་པོ་དང་སྤང་བྱ་ནི་་
འགྲོགས་པ་མེད་ལ། གཟུང་འཛིན་འཁྲུལ་བའི་བག་ཆགས་ཕྲ་མོ་ནི་འཕགས་པ་
སློབ་པའི་ཡེ་ཤེས་གཞན་གྱི་སྤང་བྱ་ག་ལ་ཡིན་ཏེ། རྡོར་ཏིང་གི་སྤང་བྱ་ཡིན་ནོ། །
དེ་ལྟར་ངེས་ཤེས་དང་སྒྲོ་འདོགས་གཉིས་ཡུལ་དང་ངོ་བོ་དུས་གསུམ་ལ་བརྟགས་པ་
འདིའང་དོགས་སློང་ལེགས་པོ་ཡིན་པས། རྗེས་སུ་དཔོག་རྣམས་ཤེས་པར་བྱེད་
ཅེས་པའི་མཐའ་དཔྱོད་དུ་བཀོད་པ་ཡིན་ནོ། ། ཞེས་གསུངས་སོ། ། དེ་ལ་རྟེན་
བརྟན་པ་འགྲུབ་ཚུལ་ནི་ཡང་དེ་ཉིད་ལས། དེའང་སྐྱེ་བ་འདི་ཉིད་ལ་མཚོན་ན།
སྔར་ཡུལ་གཞོན་ནུ་མའི་རེག་པ་ཉམས་སུ་མྱངས་པའི་སེམས་ཀྱིས་བག་ཆགས་རྒྱུད་
ལ་གནས་པས་ད་ལྟའང་ཡུལ་རེག་པ་དེ་ལྟ་བུ་དོན་དུ་གཉེར་བའི་སེམས་ཀུན་ནས་
སློང་ནུས་པ་དང༌། ད་ལྟ་དེ་ལྟ་བུའི་འཁྲིག་པ་ཉམས་སུ་མྱངས་པའི་སེམས་ཀྱིས་
དུས་ཕྱིས་ཀྱི་ཆགས་སེམས་སློང་ནུས་ལ། དེ་བཞིན་དུ་གང་དང་གང་ལ་གོམས་པ་
དེ་ཇི་ལྟར་གོམས་པའི་ཤུགས་དང་མཐུན་པར་ཕྱིས་གསལ་བ་དང་མི་གསལ་བའི་
རྣམ་པར་སྣང་སྟེ། ཀློག་སོགས་བསླབས་པ་བཞིན་ནོ། ། དེས་ན་གང་འདོད་
ལྡན་དག་གིས་ཡུལ་ བུད་ མེད་བཟང་མོ་ཡང་ནས་ཡང་དུ་ཡིད་ལ་བྱས་ པ་ དང་།
སྡར་མ་དག་གིས་སྦྲུལ་ལ་སོགས་པ་འཇིགས་པ་དག་ཡང་ཡང་ཡིད་ལ་བྱས་ནས་
གོམས་པའི་ཤུགས་ཀྱིས་མཐར་མདུན་ན་གནས་པ་ལྟ་བུའི་གསལ་སྣང་འབྱུང་བ་
བཞིན་དུ། བསམ་གཏན་དང་མི་སྡུག་པ་སྒོམ་པ་སོགས་བློ་འདུ་བྱེད་ཀྱི་འཇུག་པ་
ཐམས་ཅད་ཀྱང་དེ་དང་འདྲ་བ་ཡིན་ནོ། ། དེ་ཉིད་ཀྱི་ཕྱིར་སྐྱེས་སེམས་སྐད་ཅིག་
130



དང་པོའང་ཕྱི་རོལ་གྱི་དངོས་པོའི་མཐུ་ལས་མི་འབྱུང༌། རྟག་པའི་རྒྱུ་ལས་མི་
འབྱུང་། རྒྱུ་མེད་དུ་མི་འབྱུང་བར་རང་གི་རིགས་འདྲ་སྔ་མ་དངོས་པོ་སོགས་སུ་
རྣམ་པར་རྟོག་པ་ལས་བྱུང་བ་ཡིན་ཏེ། ད་ལྟའི་ཤེས་པ་འདི་དངོས་པོ་སོགས་སུ་
རྣམ་པར་རྟོག་པ་ཡིན་པའི་ཕྱིར་ནའོ། ། འདི་ལ་ཚད་མ་གྲུབ་པ་ལས་རིགས་པའི་
རྣམ་གྲངས་མང་དུ་གསུངས་པ་བྲིས་ན་ཡི་གེ་མང་བར་འགྱུར་བས་བཞག་ལ་དོན་གྱི་
སྙིང་པོ་གསལ་ཞིང་རིག་པ་ཤེས་པའི་ཉེར་ལེན་གྱི་རྒྱུ་ནི་རིག་པ་ཉིད་ལས་གཞན་བེམ་
པོ་སོགས་འཐད་པ་མ་ཡིན་པས་སེམས་ལས་གཞན་ལ་ལྟོས་པ་མེད་པའི་རྟགས་ཀྱིས་
སྔ་མཐའ་ཐུག་མེད་དུ་སྒྲུབ་པའི་གནད་དེ་དག་འདིར་གསུངས་པའི་རིགས་པ་་་
འདིས་ཚར་ཕྱིན་པ་ཡིན་ནོ། །དེ་ལྟར་སྔོན་མཐའ་ཐུག་མེད་དུ་གྲུབ་པ་དེ་བཞིན་དུ།
འདོད་ཆགས་དང་མ་བྲལ་བ་འཆི་བའི་སེམས་ཀྱང་བདག་དང་བདག་གི་ལ་ཆགས་
པ་ཕྱིན་ཅི་ལོག་གི་བག་ཆགས་དང་འབྲེལ་བའི་ཕྱིར་སེམས་གཞན་གྱི་མཚམས་སྦྱོར་
ནུས་ཏེ་སྔ་མ་བཞིན་ནོ། ། དེ་ལ་རྒྱུ་ཚང་ཞིང་གེགས་མེད་ན་འབྲས་བུ་སྐྱེ་བ་ལ་ཐེ་
ཚོམ་མེད་པས། ད་ལྟའི་ཤེས་པ་སྔ་མས་ཕྱི་མ་བསྐྱེད་པ་བཞིན་དུ་འཆི་བའི་ཚེ་
ནའང་རྒྱུ་རྩ་བ་བདག་འཛིན་དང་དེས་བྱས་པའི་ལས་ཉོན་གཉིས་ ཀ་ཚང་ཞིང་
གེགས་བདག་མེད་རྟོགས་པ་མེད་པའི་ཕྱིར་སྲིད་པར་མཚམས་ཅིའི་ཕྱིར་མི་སྦྱོར།
དེས་ན་བདག་མེད་པ་མ་རྟོགས་བར་དུ་སྲིད་པ་མི་ལྡོག་ལ། སེམས་གསལ་བ་ཙམ་
ནི་བདག་འཛིན་སོགས་ལ་མི་ལྟོས་པར་རང་གི་རིགས་འདྲ་སྔ་མ་ལས་སྐྱེ་བ་ཡིན་པས་
བདག་མེད་གཉིས་ཀ་རྟོགས་ཀྱང་གེགས་མེད་ལ་རྒྱུ་ཚང་བས་ལྡོག་པ་མེད་དོ་ཞེས་
རིགས་པའི་བདག་ཉིད་རྣམས་བཞེད་ལ། ཚུར་མཐོང་ཚད་མའི་ལུགས་ལྟར་ན།
མ་དག་པའི་སེམས་འགགས་ཀྱང་ཡེ་ཤེས་རྒྱུན་མི་འཆད་པའི་ཚུལ་འདི་ལྟ་བུས་
བསྒྲུབ་དགོས་པ་ཡིན་ནོ། ། ཞེས་སོ། ། གསུམ་པ་དེ་ལྟར་བསྟན་པའི་དགོས་པ་
ནི། དེ་ལྟའི་དངོས་དོན་བསྟོད་པ་ནི། ། སོགས་ཏེ། དེ་ཡང་ཚད་མ་ཞེས་བྱ་བ་
སངས་རྒྱས་ཀྱི་གསུང་རབ་ནས་མ་གྲགས་པ་ཞིག་སློབ་དཔོན་གྱི་རང་བཟོས་་་་་་
བརྩམས་པ་མ་ཡིན་ཏེ། ཚད་མ་ནི་ཡུལ་ལ་མ་ནོར་བར་འཇལ་བའི་མི་བསླུ་བའི་བློ་
131



ཡིན་ལ། མ་ནོར་བར་འཇལ་ནས་དངོས་པོའི་དེ་ཉིད་མཐོང་བའི་བློ་ནི་སངས་
རྒྱས་ཀྱི་གསུང་རབ་བཞིན་དུ་བློ་གྲོས་རྣམ་པར་སྦྱངས་པ་ལ་ཡོད་ཀྱི་གཞན་ཕྱིན་ཅི་
ལོག་ཏུ་བསྟན་པའི་ལུགས་ལ་མེད་པས་ན་མི་བསླུ་བའི་དེ་ཁོ་ན་ཉིད་ནི་སངས་རྒྱས་
ཀྱི་གསུང་རབ་ལས་གྲུབ་བོ་ཞེས་ཤེས་པར་བྱ་སྟེ། ཇི་ལྟར་ན་རྒྱུ་གང་གིས་འབྲས་བུ་
གང་སྐྱེད་པའི་ བྱ་བ་བྱེད་པ་དང་། འབྲས་ བུ་ གང་ རྒྱུ་ གང་ ལ་ ལྟོས་ པ་ དང་།
ཆོས་གང་གི་ཐ་སྙད་དང་དོན་དམ་པའི་ཆོས་ཉིད་ཇི་ལྟ་བུ་ཡིན་པ་མ་ནོར་བར་
བསྟན་པ་དེ་ཙམ་དུ་སངས་རྒྱས་ཀྱིས་གསུངས་ པའི་དོན་རྣམས་ཀྱང་ཡོངས་སུ་་་
རྫོགས་པར་འདུ་ལ། མ་ནོར་བ་དེ་ལ་རིགས་པ་ཞེས་བྱ་སྟེ་དེ་འདྲ་བ་སངས་རྒྱས་
ཀྱི་གསུང་ལས་གཞན་དུ་ཇི་ལྟ་བ་བཞིན་བསྟན་པ་མེད་དེ། སྒྲ་ལས་བྱུང་བའི་ཚད་
མ་ལ་སོགས་པ་འགོག་པའི་ཆེད་དུ་མདོ་ལས། ཕ་རོལ་པོ་རབ་ཏུ་སྨྲ་བ་རྣམས་ནི་
གསོག་སྟེ། ང་གཅིག་པུ་དེ་ཉིད་གསུངས་པ་ཡིན་ནོ། ། ཞེས་གསུངས་པ་ལྟར་
གཟིགས་པ་ཤིན་ཏུ་དག་པས་དངོས་པོ་མ་ནོར་བར་གཟིགས་པས་ན་དེས་བསྟན་པ་
ལྟར་དངོས་པོའི་གནས་ཚུལ་ཡིན་ཏེ། གང་ཞིག་ཀུན་ལ་མུན་པ་གཏན་བཅོམ་
ཞིང་། །འཁོར་བའི་འདམ་ལས་འགྲོ་བ་དྲངས་མཛད་པ། །དོན་བཞིན་སྟོན་པ་
དེ་ལ་ཕྱག་འཚལ། ། ཞེས་གསུངས་པ་བཞིན་ནོ། ། དེས་ན་བཤད་མ་ཐག་པའི་
རིགས་པ་དེ་གསུམ་གྱིས་བསྡུས་པའི་དངོས་པོའི་དེ་ཁོ་ན་ཉིད་གཏན་ལ་འབེབས་པ་
ནི་འཐད་པ་སྒྲུབ་པའི་རིགས་པ་ཡིན་ལ། དེ་ཡང་གསུང་རབ་ལས་བསྟན་ཏེ།
མིག་གི་རྣམ་པར་ཤེས་པས་སྔོན་པོར་ཤེས་ཀྱི་སྔོན་པོའོ་སྙམ་དུ་མི་འཛིན་ནོ། །ཞེས་
སོགས་རྣམ་པར་ཤེས་པ་དྲུག་དང་། གཞན་གྱི་ཚོད་མི་ཟིན་པར་གསུངས་པས་
རང་བློ་རང་ལ་ལྐོག་ཏུ་མ་གྱུར་པའི་རང་རིག་མངོན་སུམ་དང་། ངའི་ཡེ་ཤེས་ཀྱི་
སྤྱན་གྱིས་ཕྱོགས་བཅུ་ཇི་སྙེད་པ་རྣམས་སུ་སོགས་ཀྱིས་རྣལ་འབྱོར་མངོན་སུམ་་་
བསྟན་པ་སོགས་གཞུང་གི་རྣམ་པ་ཐམས་ཅད་དུ་གསལ་བར་ཁྱབ་པའི་ཚུལ་གྱིས་
མངོན་སུམ་ཚད་མ་གསུངས་ལ། རྗེས་སུ་དཔག་པའང་ཅུང་ཟད་སྐྱེ་བའི་བདག་
ཉིད་ཅན་གང་ཡིན་པ་དེ་དག་ཐམས་ཅད་ནི་འགག་པའི་ཆོས་ཅན་ནོ་ཞེས་རང་
132



བཞིན་གྱི་གཏན་ཚིགས་དང་། དུ་བ་ལས་ནི་མེར་ཤེས་དང་། ། ཆུ་སྐྱར་ལས་ནི་
ཆུར་ཤེས་བཞིན། ། བྱང་ཆུབ་སེམས་དཔའ་བློ་ལྡན་གྱི། ། རིགས་ནི་མཚན་མ་
དག་ལས་ཤེས། ། ཞེས་སོགས་འབྲས་རྟགས་དང་། ང་དང་ང་འདྲ་མ་གཏོགས་
གང་ཟག་གི་ཚོད་གང་ཟག་གིས་གཟུང་བར་མི་བྱའོ་ཞེས་སོགས་མི་སྣང་མ་དམིགས་
པའི་གཏན་ཚིགས་དང༌། གཞན་ཡང་འགལ་དམིགས་དང༌། རྒྱུ་མ་དམིགས་པ་
ལ་སོགས་པ་མཐའ་དག་གི་སྦྱོར་བ་མཐོང་བའི་ཕྱིར་རོ། ། དེས་ན་གསུང་རབ་ཀྱི་
དོན་ལས་ཚད་མ་ཞེས་རང་བཟོར་བྱས་པ་ནི་ ཅི་ཡང་མེད་དེ། སངས་རྒྱས་ཀྱི་
གསུང་ཐམས་ཅད་ཤིན་ཏུ་རིགས་ཤིང་ཚད་མ་ཡིན་པས་ཚད་མའི་ཚུལ་ནི་དེ་འབའ་
ཞིག་ལས་གྲུབ་པས་ན་གཞན་ཐ་དད་པར་བསམ་པར་མི་བྱའོ། །ཚད་མ་རྣམ་འགྲེལ་
ལས་ཚད་མ་གྲུབ་པ་སྟེ་ལེའུ་གཉིས་པའི་བསྡུས་དོན་ནོ། ། ། །
133



ལེའུ་གསུམ་པ།
མངོན་སུམ་ཚད་མའི་ལེའུའི་བསྡུས་དོན།
ད་ནི་གཉིས་པ་མངོན་སུམ་ཚད་མ་ལ། འཇལ་བྱེད་ཚད་མ་ རང་ཉིད་
བཤད། །ཚད་མ་དེ་ཡི་འབྲས་བུ་བཤད། །དང་པོ་ལ། གྲངས་དང་སྤྱོད་ཡུལ་
ལོག་རྟོག་དགག ། མངོན་སུམ་རང་གི་ངོ་བོ་བཤད། ། དང་པོ་ལ། ཚད་མ་
གཉིས་སུ་ངེས་པར་བསྒྲུབ། ། དེར་མ་ངེས་པར་འདོད་པ་དགག ། དང་པོ་ལ།
ཚད་མས་གཞལ་བྱ་གཉིས་སུ་ངེས། ། མཐར་ཐུག་འཇུག་ཡུལ་གཅིག་ཏུ་བསྒྲུབ། །
དང་པོ་ལ། གཉིས་སུ་ངེས་པའི་རྒྱུ་མཚན་བསྟན། ། རྟགས་འགོད་དེ་ཡི་ཕྱོགས་
ཆོས་བསྒྲུབ། ། དང་པོ་ནི། གཞལ་བྱ་གཉིས་ཕྱིར་ཚད་མ་གཉིས། ། ཞེས་ཏེ།
སྤྱིར་ཚད་མའི་གྲངས་དང་སྤྱོད་ཡུལ་དང་མཚན་ཉིད་དང་འབྲས་བུ་ལ་ལོག་པར་
རྟོག་པ་བཟློག་ནས་ཚད་མའི་དེ་ཁོ་ན་ཉིད་སྐབས་འདིར་སྟོན་པ་ལ། དང་པོ་
གྲངས་དང་སྤྱོད་ཡུལ་ལ་ལོག་པར་རྟོག་པ་ནི། རྒྱང་འཕེན་པས་ཚད་མ་ནི་མངོན་
སུམ་གཅིག་པུར་འདོད་ལ། གྲངས་ཅན་པས་མངོན་སུམ་རྗེས་དཔག་སྒྲ་བྱུང་ཚད་
མ་གསུམ་དང༌། རིགས་པ་ཅན་པས་དེ་གསུམ་དང་དཔེ་ཉེར་འཇལ་དང་བཞི་
དང༌། རྒྱལ་དཔོག་པས་དེ་བཞི་དང་དོན་གྱིས་གོ་བ་དང་དངོས་པོ་མེད་པའི་ཚད་
མ་དང་དྲུག་ཟེར། ཙ་ར་ཀ་པས་རིགས་པ་དང་མི་དམིགས་པ་དང་སྲིད་པ་དང་
ཞེས་གྲགས་པ་དང་སྙམ་དུ་སེམས་པ་དང་དེ་ལས་གཞན་པ་དག་ཀྱང་ཡོད་དོ་ཞེས་
ཟེར་རོ། །རང་ལུགས་ལ་ཡུལ་མངོན་དུ་གྱུར་པ་དང་མངོན་གྱུར་མིན་པའི་གཞལ་
བྱ་གཉིས་སུ་ངེས་པའི་ཕྱིར་དེ་འཇལ་གྱི་ཚད་མའང་མངོན་སུམ་དང་རྗེས་དཔག་
གཉིས་ཁོ་ནར་གྲངས་ངེས་ཏེ། མངོན་སུམ་གྱིས་ཡུལ་དེའི་དོན་རང་མཚན་མཐོང་
134



བའི་ཚུལ་གྱིས་གཞལ་ལ། ལྐོག་གྱུར་དེའི་སྤྱི་མཚན་བཟུང་ནས་ཞེན་པའི་ཚུལ་
གྱིས་གཞལ་བ་ལས་འོས་མེད་ཅིང༌། དེའང་རྗེས་སུ་དཔག་པའི་ཚད་མ་དང་ལྡན་
ན་ཇི་ལྟར་གཞལ་བ་ལྟར་མི་སླུ་བར་ནུས་ཀྱི་གཞན་མི་སླུ་བའི་རྒྱུ་མཚན་མི་སྲིད་པས་
ན་དེ་གཉིས་ཁོ་ནར་ངེས་སོ། ། གཉིས་པ་གྲངས་གཉིས་སུ་ངེས་པའི་རྟགས་འགོད་
པ་ལ། རྩ་བའི་རིགས་པ་བསྟན་པ་དང༌། ། རིགས་པ་གཞན་ཡང་བསྟན་པ་
འོ། ། དང་པོ། དོན་བྱེད་ནུས་ དང་ མི་ནུས་ཕྱིར། ། སོགས། གཉིས་པ།
འདྲ་དང་མི་འདྲ་ཉིད་ཕྱིར་དང་། ། སོགས། གསུམ་པ་ལ། ཁྱད་ཅན་གཞལ་
བྱ་གཉིས་པོ་བཤད། ། དེ་གཉིས་མི་འདྲའི་ཁྱད་པར་བསྟན། ། དང་པོ་ལ།
གཞལ་བྱ་གཉིས་ཀྱི་མཚན་ཉིད་བརྗོད། །དེ་ལ་རྩོད་པ་སྤང་བ་འོ། །དང་པོ་དོན་
བྱེད་ནུས་པ་གང་ཡིན་པ། ། སོགས་ཏེ། ཐ་སྙད་སྐབས་ཀྱི་བདེན་གཉིས་ཀྱང་དེ་
ལ་ དེ་ ལྟར་ བརྡ་ གདགས་ པ་ ཡིན་ ནོ། ་། དེའང་ ཡུལ་ བཞིའི་ རྣམ་ བཞག་ ནི།
མཁས་འཇུག་ལས། ཡུལ་ལ་སྣང་ཡུལ་ནི་རྟོག་མེད་ཤེས་པའི་ཡུལ་གཟུགས་སོགས་
ལྟ་བུ། ཞེན་ཡུལ་ནི་རྟོག་བཅས་ཀྱི་ཤེས་པས་དོན་སྤྱི་ལ་ཡུལ་དུ་ཞེན་པ། དེ་
གཉིས་ཀར་ཡང་སྐྱེས་བུའི་འཇུག་ལྡོག་གི་ཡུལ་དུ་བྱེད་པའི་ཆ་ནས་འཇུག་ཡུལ།
བློས་གཟུང་བར་བྱ་བའི་ཡུལ་ཡིན་པའི་ཆ་ནས་གཟུང་ཡུལ་ཞེས་བརྗོད་ལ། ཞེས་
གསུངས་སོ། །གཉིས་པ་ལ། མི་སྲིད་པ་དང་ཁྱབ་ཆེས་སྤོང་། །དང་པོ། གལ་
ཏེ་ཐམས་ཅད་ནུས་མེད་ན། ། སོགས་ཏེ། ངོ་བོ་ཉིད་མེད་པར་སྨྲ་བའི་ལུགས་ལ་
བརྟེན་ནས་རྒོལ་བ་དག་ན་རེ། དོན་བྱེད་པ་དེའང་སྐྱེས་བུའི་བློས་སྒྲོ་བཏགས་
པའི་ཀུན་རྫོབ་ཡིན་གྱི་སྒྲོ་མ་བཏགས་པར་ས་བོན་རང་གི་སྟེང་ན་མྱུ་གུ་སྐྱེད་པའི་
དོན་བྱེད་པའི་མཚན་ཉིད་མ་གྲུབ་པར་ཤིན་ཏུའང་འདོད་དེ། དོན་དམ་དཔྱོད་
པས་དཔྱད་ན་མི་འགྲུབ་པ་དང་། དེ་བཞིན་གཤེགས་པས་ཀྱང་ཆོས་ཐམས་ཅད་
རྟོག་པའི་དབང་གིས་བཞག་པ་ཙམ་དུ་གསུངས་པས་སོ་ཞེ་ན། དེའི་དོན་ཞིབ་ཏུ་
བཤད་པར་བྱ་སྟེ། དོན་དམ་དཔྱོད་པས་དཔྱད་ན་གཅིག་དང་དུ་མར་བྲལ་བའི་
ཆོས་ ལ་ དམིགས་ པའི་ གནས་ མི་ རྙེད་ པར་ ངེད་ཀྱིས་ ཀྱང་ ཤིན་ ཏུ་ འདོད་ མོད།
135



རྐྱེན་ཉིད་འདི་པ་ཙམ་གྱི་སྣང་བ་ནི་རྐྱེན་གྱི་དབང་གིས་སྣང་བ་དེ་ཙམ་གྱིས་ཐ་སྙད་
པའི་ངོར་གྲུབ་པ་ཡིན་ལ། དེ་དོན་དམ་དཔྱོད་པས་མི་སྣང་བར་བསྒྲུབ་པ་ནི་མ་
ཡིན་ནོ། ། དེ་ཁས་ལེན་ནོ་སྙམ་ན། རྟེན་འབྲེལ་གྱི་དབང་གིས་སྣང་བ་དེ་ལ་ཟླ་
བ་གཉིས་སྣང་ལྟ་བུ་སྣང་བ་ལྟར་ཕྱི་རོལ་གྱི་དོན་རང་མཚན་མེད་པ་དང༌། ཟླ་
གཅིག་སྣང་བ་ལྟ་བུ་སྣང་བ་ལྟར་དོན་རང་མཚན་ཡོད་པ་གཉིས་ཕྱི་དོན་ལ་དཔྱོད་
པའི་འཇིག་རྟེན་ཐ་སྙད་ཀྱི་ངོར་ཡོད་པ་དེ་དོན་དམ་དཔྱོད་པས་མེད་ཅེས་དགག་པ་
ནི་མ་ཡིན་ནོ། ། དེའང་ཁས་ལེན་ནོ་སྙམ་ན། འདིར་ཡང་དོན་དམ་པར་དོན་
བྱེད་པ་ཞེས་པ་དེ་ཕྱི་དོན་ལ་དཔྱོད་པའི་སྐབས་སུ་དོན་རང་མཚན་ཡོད་པ་དེ་ལ་
བརྡ་སྦྱར་བ་ཡིན་ན་དེ་ཁྱོད་ཀྱིས་ཇི་ལྟར་འགོག་པར་རིགས་སམ་བསམ་པར་གྱིས་
ཤིག ། གལ་ཏེ་དོན་བྱེད་ནུས་པ་དང་མི་ནུས་པར་བཞག་པ་དེ་ཀུན་སྣང་བ་ཙམ་
ཡོད་མཉམ་ལ་དོན་དམ་པར་མ་གྲུབ་པར་མཉམ་པས་ན་ཐ་སྙད་རང་མཚན་གྱིས་
གྲུབ་པ་དེ་འགོག་གོ་ཞེ་ན། རང་མཚན་ཡོད་པ་ཟླ་གཅིག་དང་མེད་པ་ཟླ་གཉིས་ལྟ་
བུ་ཐ་སྙད་དུ་མགོ་མཉམ་པར་འགྱུར་བའི་རིགས་པ་བརྗོད་དགོས་སོ། ། གལ་ཏེ་
རིགས་པ་ནི་དོན་དམ་པར་མ་གྲུབ་པ་དེ་ཡིན་ནོ་ཞེ་ན། དོན་དམ་པར་མ་གྲུབ་
པས་ཐ་སྙད་དུ་མགོ་མཉམ་པར་གྱུར་ན་སྐྲ་ཤད་དང་སྐྲ་དངོས་ཀྱང་དོན་བྱེད་མི་བྱེད་
ལ་ཐ་སྙད་དུ་མགོ་མཉམ་དགོས་ན་དེ་འདྲ་ཐ་སྙད་དུ་མགོ་མཉམ་པར་སུས་ཀྱང་སྒྲུབ་
མི་ནུས་ཏེ་ཐ་སྙད་དཔྱོད་པ་རང་གི་ངོར་མི་མཉམ་པར་བསླུ་མེད་དུ་གྲུབ་པས་སོ། །
གལ་ཏེ་སྐུ་དངོས་ཀྱི་དོན་བྱེད་པ་དེའང་རྟོག་པས་དེ་ལྟར་སྒྲོ་བཏགས་པ་ཙམ་ལས་
དོན་ རང་གི་ངོས་ནས་དོན་བྱེད་པར་མི་འགྲུབ་བོ་ཞེ་ན། རྟོག་པས་ ཕར་སྒྲོ་་་་
བཏགས་པ་ཞེས་པ་འདི་ཅི་ཞིག དངོས་པོ་དེ་ལ་འཁྲུལ་བ་ཞིག་གམ་མ་འཁྲུལ་
པའི་བློ་གང་ཡིན། གལ་ཏེ་དངོས་པོ་ལ་མེད་བཞིན་བློས་སྒྲོ་བཏགས་པའི་འཁྲུལ་
བ་ཞིག་ཡིན་པར་འདོད་ན་བསླད་པའམ་རྟོག་པས་སྒྲོ་མ་བཏགས་པར་ཡུལ་རང་
གིས་དོན་མི་བྱེད་པ་དཔེར་ན་རྟོག་མེད་འཁྲུལ་བ་ཟླ་གཉིས་ལྟ་བུ་འཁྲུལ་རྒྱུས་མ་
བསླད་ཀྱི་བར་དུ་ཡུལ་དེ་མི་སྣང་བ་དང་། རྟོག་པ་འཁྲུལ་བ་ཐག་ཁྲ་སྦྲུལ་འཛིན་
136



ལྟ་བུ་ཇི་སྲིད་རྟོག་པས་སྒྲོ་མ་བཏགས་ཀྱི་བརདུ་ཡུལ་དེ་བློ་ངོར་མི་འགྲུབ་པ་ལྟ་བུ་
ཞིག་ཡིན་དགོས་ལ། དེ་ལྟ་བུར་ཡུལ་མེད་པ་ལ་ཡོད་པར་སྒྲོ་འདོགས་པའི་འཁྲུལ་
སྣང་འབའ་ཞིག་ཙམ་དུ་སྣང་བ་འདི་ཀུན་མགོ་མཉམ་ན། རྟེན་འབྱུང་གི་སྣང་བ་
བསླུ་མེད་འདི་ཀུན་སངས་རྒྱས་ལ་མི་སྣང་བར་ཐལ་ཏེ། དེ་ལ་འཁྲུལ་བས་སྒྲོ་
འདོགས་པ་མི་མངའ་བའི་ཕྱིར་རོ། ། གལ་ཏེ་གཟིགས་ན་འཁྲུལ་བས་སྒྲོ་འདོགས་
པའང་མངའ་བར་ཁས་བླངས་སོ། ། གལ་ཏེ་བློས་བཏོགས་པ་ཞེས་པ་དེ་མ་འཁྲུལ་
བ་ཞིག་ཡིན་ན་ནི་དངོས་པོ་ལ་གནས་པ་ཙམ་སྣང་བ་ཡིན་པས། མེ་རང་ལ་བཙོ་
སྲེག་གི་དོན་བྱེད་པ་ཡོད་པ་སོགས་ཀྱང་རང་གི་གནས་ཚུལ་ལ་ཐ་སྙད་དུ་གྲུབ་ཀྱི་
བློས་བཏགས་པ་ཁོ་ནར་མི་འགྱུར་རོ། །དེས་ན་དོན་དམ་དཔྱོད་པས་དཔྱད་ན་མ་
གྲུབ་པ་ཙམ་གྱིས་ཐ་སྙད་ཀྱི་སྣང་བ་ཐམས་ཅད་སྒྲོ་བཏགས་དང་འཁྲུལ་སྣང་འབའ་
ཞིག་ཏུ་མི་འགྱུར་ཏེ། ཐ་སྙད་ཀྱི་སྣང་བ་ལ་ཐ་སྙད་རང་ལ་ལྟོས་པའི་སྒྲོ་བཏགས་
པ་དང་མ་བཏགས་པ་གཉིས་སུ་ཡོད་པས་ན་སྒྲོ་མ་བཏགས་པའི་ཐ་སྙད་ཀྱི་སྣང་བ་
སྐྱོན་མེད་པ་ནི་ཐ་སྙད་དཔྱོད་པའི་ཚད་མས་གྲུབ་པ་ལ་འགལ་བ་གང་ཡང་མེད་
དོ། །དེའི་ཕྱིར་བདེ་བར་གཤེགས་པས་ཆོས་ཐམས་ཅད་རྟོག་པའི་དབང་གིས་སྣང་
བ་དང་། རྟོག་པས་བཏགས་པ་དང་། རྟོག་པས་བཞག་པ་ཙམ་དུ་གསུངས་པ་
ནི་རྐྱེན་ཉིད་འདི་པ་ཙམ་གྱི་སྣང་བ་ཐམས་ཅད་ཇི་ལྟར་སྣང་ཡང་དོན་དམ་དཔྱོད་
པས་དཔྱད་ན་དེ་ལྟར་བདེན་པར་གྲུབ་པ་གང་ཡང་མེད་པའི་ཕྱིར་དེ་ལྟར་བདེན་
གྲུབ་ཏུ་འཛིན་པ་ཐམས་ཅད་རྟོག་པས་སྒྲོ་བཏགས་པར་ཟད་དོ་ཞེས་གསུངས་པ་
ཡིན་གྱི། ཐ་སྙད་པའི་ཚད་མའི་ངོར་དོན་རང་གི་ངོས་ནས་དོན་བྱེད་པར་ཚད་
མས་གྲུབ་པ་ཙམ་དགག་པའི་དོན་མིན་ནོ། །གལ་ཏེ་དོན་རང་ངོས་ནས་ཚད་མས་
གྲུབ་པ་མེད་ཀྱང་རྟོག་པས་སྒྲོ་བཏགས་པ་དེ་ཙམ་རྟོག་པའི་ངོར་ཚད་མར་གྲུབ་པ་ལ་
འགལ་བ་ཅིའང་མེད་དོ་སྙམ་ན། དོན་རང་གི་སྟེང་ན་མེད་ཀྱི་བློ་ཙམ་གྱིས་དེར་
འགྱུར་ན། རྟག་བདག་སོགས་རྟོག་པ་ལ་སྣང་ཚད་ཚད་མས་གྲུབ་པས་ན་ཚད་
མིན་གྱི་བློ་དང་དེའི་ཡུལ་གཞི་མ་གྲུབ་པར་འགྱུར་རོ། ། ཚུལ་དེ་ལྟ་བུའི་ཕྱིར་ན།
137



རྐྱེན་ཉིད་འདི་པ་ཙམ་གྱི་སྣང་བ་ཀུན་རྫོབ་ཏུ་ཁས་བླངས་ནས་རིགས་པས་དཔྱད་པ་
མི་བཅུག་པར་འཇིག་རྟེན་ན་གྲགས་པ་ལྟར་བདེན་པ་དང་རྫུན་པའི་རྣམ་བཞག་
བྱེད་པ་ངོ་བོ་ཉིད་མེད་པར་སྨྲ་བའི་ལུགས་ཡིན་ཡང་རུང༌། ཐ་སྙད་པའི་ཚད་མས་
དཔྱད་ནས་ཀུན་རྫོབ་ལ་དོན་བྱེད་ནུས་པ་དང་མི་ནུས་པ་གཉིས་སུ་དབྱེ་བའམ།
དོན་བྱེད་ནུས་པའི་རང་མཚན་ཁོ་ན་ལ་ཀུན་རྫོབ་ཏུ་བཞེད་པའི་ངོ་བོ་ཉིད་མེད་པར་
སྨྲ་བ་སྟེ། དེ་དག་སུ་ཡི་ལུགས་ཡིན་ཡང་ཀུན་ཏུ་ཐ་སྙད་པའི་ཚད་མའི་ངོར་དོན་
བྱེད་ནུས་པའི་དངོས་པོ་དང་། མི་ནུས་པའི་སྤྱི་མཚན་མགོ་མཉམ་པར་མི་འགྱུར་
ཏེ། འཇིག་རྟེན་ལ་གྲགས་ཤིང་གྲུབ་པའི་ཐ་སྙད་ནི་སྣང་ངོར་དོན་དེ་བྱེད་པ་ལ་
བསླུ་བ་འདིཙམ་གྱིས་འཇོག་པ་ཡིན་ལ། དེའང་ཡུལ་དེ་ཉིད་ཀྱི་ངོས་ནས་ཡིན་ཏེ་
རྟོག་ངོར་སྣང་བའི་མེ་ཡིས་བཙོ་སྲེག་གི་དོན་མི་བྱེད་ལ། མེ་རང་མཚན་གྱིས་དོན་
དེ་བྱེད་པར་བསླུ་མེད་དུ་གྲུབ་པ་ལ་བསྙོན་མི་ནུས་པ་བཞིན་ནོ། ། དེས་ན་དངོས་
པོའི་གནས་ཚུལ་དང་མཐུན་པ་དང་མི་མཐུན་པར་འཛིན་པའི་དབང་གིས་ཚད་མ་
དང་ཚད་མིན་གྱི་བློ་གཉིས་སུ་དབྱེ་ཞིང་ཚད་མས་བློས་བཟུང་བ་ལྟར་ཡུལ་ལ་གྲུབ་
ཅེས་ཁས་བླང་དགོས་ཀྱི། གཞན་དུ་ཚད་མ་དང་ཚད་མིན་གྱི་རྣམ་བཞག་དབྱེ་
བར་ནུས་པ་མ་ཡིན་ནོ། ། ཤིན་ཏུ་སྤྲོས་པས་ཆོག་གོ ། གཉིས་པ་ལ། རང་
མཚན་མཚན་ཉིད་ཁྱབ་ཆེས་སྤང༌། ། སྤྱི་མཚན་མཚན་ཉིད་ཁྱབ་ཆེས་སྤང་། །
དང་པོ། གལ་ཏེ་ཀུན་ལ་དེ་ཡོད་ན། ། སོགས་། གཉིས་པ་ལ། དངོས་དང་
རྩོད་ པ་ སྤང་ བ་ འོ། ། དང་པོ། སྐྲ་ ཤད་ སོགས་ ནི་ སྤྱི་ མིན་ ཏེ། སོགས།
གཉིས་པ། ཤེས་བྱར་འཛིན་ཕྱིར་མེད་པ་ལ། ། སོགས། གཉིས་པ་སྤྱི་མཚན་
རང་མཚན་གྱི་ཁྱད་པར་ལ། སྤྱི་ཡི་ཁྱད་ཆོས་དངོས་སུ་བསྟན། ། དེ་ལྡན་སྤྱི་ཡི་
དབྱེ་བ་བཤད། །དང་པོ་ལ། སྤྱི་ནི་དངོས་མེད་རིགས་པས་བསྒྲུབ། ། ལྡོག་པ་
རང་མཚན་དངོས་པོར་བཤད། ། དང་པོ་ལ། རིགས་པ་རྣམ་བདུན་བསྟན་པ་
དང་། ། དེ་ཕྱིར་དངོས་མེད་གྲུབ་པ་འོ། ། དང་པོ་ལ། སྒྲ་ཡི་བརྗོད་བྱ་ཡིན་པ་
དང་། །གཅིག་དང་གཞན་དུ་མེད་པ་དང་། ། དོན་མེད་པ་དང་མཚུངས་པར་
138



བསྒྲུབ། ། ཐུན་མོང་རྗེས་འགྲོའི་སྤྱི་ཉིད་ཡིན། ། འབྲས་བུ་ཉིད་དུ་མི་འཐད་
དང་། །བརྡ་ལ་ལྟོས་པ་ཡིན་པ་དང་། ། ཡན་གར་མི་སྣང་རྟགས་ཀྱིས་བསྒྲུབ། །
དང་པོ་ལ། རིགས་པ་དངོས་དང་དེ་ལན་དགག། དང་པོ། བརྗོད་བྱ་ཉིད་ཕྱིར་
དེ་དངོས་མིན། ། སོགས་ཏེ། སྒྲའི་བརྗོད་བྱ་དེ་དངོས་པོ་རང་མཚན་པ་ཡིན་
ཡང་ཅི་འགལ་སྙམ་ན། བུམ་པ་ཞེས་པའི་སྒྲ་ལས་དབང་པོ་སོགས་མེད་པར་ཡང་
བུམ་པའི་རང་མཚན་རྟོགས་ཟིན་པས་ན་དབང་སོགས་དགོས་མེད་དུ་ཐལ་ནའང་
དེ་ལྟ་མ་ཡིན་པར་དབང་ཡུལ་སོགས་འབྲས་བུ་དང་བཅས་པ་ཉིད་ཀྱི་ཕྱིར་རོ། །
དེས་ན་སྒྲའི་དངོས་ཀྱི་བརྗོད་བྱ་སྤྱི་དེ་སྒྲ་ལ་བརྟེན་ནས་རྟོགས་སུ་ཟིན་ཀྱང་དབང་
ཡུལ་སོགས་ལ་བརྟེན་ནས་རང་མཚན་དངོས་རྟོགས་པ་ཡོད་པའི་ཕྱིར་སྒྲའི་ཡུལ་ལ་
རང་རྐྱ་ཐུབ་པའི་དངོས་པོ་གང་ཡང་ཡོད་པ་མིན་ནོ། ། གཉིས་པ་ལ། ། བརྗོད་
བྱ་མིང་སོགས་དངོས་ཡིན་དགག ། སྤྱི་རྐྱང་དངོས་པོ་ཡིན་པ་དགག ། རང་
མཚན་ལྐོག་གྱུར་ཡིན་པ་དགག ། དང་པོ་ལ། ཕྱོགས་སྔ་བརྗོད་དང་དེ་འགོག་
པའོ། ། དང་པོ། མིང་སོགས་བརྗོད་ན་འཆད་པོ་དང་། ། སོགས། གཉིས་
པ་ལ། བློ་དང་འབྲེལ་བའི་མིང་དངོས་དགག །འབྲེལ་བ་མེད་པའི་མིང་སོགས་
དགག །དོན་དང་འབྲེལ་བ་དགག་པ་འོ། །དང་པོ་ལ།ཐལ་བ་བརྗོད་དང་སྐྱོན་
སྤོང་དགག། དང་པོ། དོན་ལ་འཇུག་པར་མི་འགྱུར་རོ། ། ཞེས་སོ། ། གཉིས་
པ་ལ། ལན་དགག་རང་ལ་མི་མཚུངས་པའོ། ། དང་པོ། གལ་ཏེ་དོན་ལ་ཚུལ་
འདྲ་བའི། ། སོགས། གཉིས་པ་ལ། རྣམ་བཅས་པ་ལ་དེ་མི་མཚུངས། ། མིང་
སོགས་རྣམ་བཅས་ཀྱང་མི་འཐད། ། དང་པོ། ཤེས་པ་ལ། ། མཚུངས་མིན་
རྣམ་པ་དེ་འདྲའི་བློ། ། སོགས། གཉིས་པ་ལ། དངོས་དང་དེ་ལན་འགོག་པ་
འོ། ། དང་པོ། ཁས་ལེན་ན་ཡང་རྣམ་ཤེས་ལས། ། སོགས་ཏེ། གལ་ཏེ་ནམ་
དམིགས་པ་དེ་ན་སྤྱི་དེ་ཡོད་པའོ་ཞེ་ན། གང་དུ་དེ་དམིགས་མི་རུང་བའི་ཕྱོགས་
དང་དུས་མེད་པས་ན་ཐམས་ཅད་དུ་ལྡོག་པ་མེད་པར་དམིགས་པར་འགྱུར་ཏེ།
བུམ་པ་ཡོད་པའི་ས་ཕྱོགས་སུ་བུམ་པ་དམིགས་པ་བཞིན་ནོ། །དེ་ལ་ཡིད་མ་གཏད་
139



པས་ན་དུས་ཀུན་ཏུ་དམིགས་པར་མི་འགྱུར་རོ་ཞེ་ན་། གང་ཤིན་ཏུ་ཉེ་བར་ཡུལ་
དུ་ཡོད་པ་དེ་ལ་གོ་རིམ་སྔ་ཕྱིར་སྣང་བ་མི་སྲིད་དེ་ཁྲ་བོ་མཐོང་བ་བཞིན་ཐམས་ཅད་
ཅིག་ཆར་དམིགས་དགོས་སོ། ། དེས་ན་སྤྱི་བློ་ནི་བརྡ་དང་རྩོལ་བ་ལོག་མ་ལོག་གི་
རྗེས་སུ་བྱེད་ཀྱི་ཡུལ་ལོག་མ་ལོག་གི་རྗེས་སུ་མི་བྱེད་དོ། ། བརྡ་དང་རྩོལ་བ་ནི་ནང་
གི་ཡན་ལག་ཡིན་ལ་དེ་ཡོད་ཀྱང་མིང་མཚན་མའི་ཡུལ་མེད་ན་དེ་བློ་མི་སྐྱེ་བ་དཔེར་
ན་བུམ་པའི་སྟོང་པའི་ཕྱོགས་སུ་བུམ་པ་ལ་ཆེད་དུ་ཡིད་གཏད་ཀྱང་བུམ་འཛིན་
མངོན་སུམ་མི་སྐྱེ་བ་བཞིན་དུ་མིང་སོགས་དོན་གྱི་དངོས་པོ་དེ་ལོག་ན་ནང་གི་ཡན་
ལག་ཚང་ཡང་དེ་བློ་ལྡོག་པར་གྲུབ་ན་ནི་དེ་ཉིད་བློ་དེའི་གཟུང་དོན་ཡིན་པར་འགྲུབ་
ཀྱང་དེ་འདྲ་མི་སྲིད་དོ། ། གཉིས་པ་ལ། ཤེས་ཀུན་དོན་ལྡན་ལ་གནོད་སྟོན། །
དོན་ལྡན་ལྡོག་པས་གནོད་ཚུལ་ལོ། ། དང་པོ། ཤེས་ཀུན་དོན་ལྡན་ཕྱིར་ཞེ་
ན། །སོགས་ཏེ། དེའང་རྨི་ལམ་གྱི་སྣང་བ་དེ་ཆོས་ཀྱི་སྐྱེ་མཆེད་ཀྱི་གཟུགས་ཞེས་
བྱ་ཡིན་ནོ་ཞེ་ན། སྣང་ཡུལ་གཟུགས་སུ་སྣང་བའི་ཆ་ནས་དེར་འདོགས་པ་ལ་རྩོད་
པ་མེད་ཀྱང་ཤེས་པ་ལས་ ཐ་དད་པའི་གཟུགས་ཞེས་བྱ་བ་ཅུང་ཟད་མ་ཡིན་ཏེ།
ཁང་མིག་ཆུང་ངུའི་ནང་དུ་ཉལ་བའི་མིས་ཕྱོགས་ཀྱི་གོ་ས་ཐམས་ཅད་གླང་པོ་ཆེས་
གང་བར་རྨིས་ཀྱང་དེས་གཟུགས་ཅན་གཞན་འཇུག་པའི་གོ་མི་འགོག་པ་དེས་ན་
ནང་དེར་གླང་པོ་འོངས་བའང་མིན་ལ་ཤེས་པ་ལུས་ལས་ཕྱིར་དོན་པ་མིན་པའི་ཕྱིར།
དོན་ན་ལུས་ལ་ཤེས་པ་ལྡོག་ནས་ཤི་བར་ཐལ་བའི་ཕྱིར་རོ། ། གཉིད་ལོག་པའི་
སྟོབས་ཀྱིས་ཡུལ་གཞན་ཐོགས་མེད་དུ་མཐོང་བ་མིན་ཏེ་དེའི་ཡུལ་རུང་བར་གནས་
པ་གཞན་གྱིས་ཀྱང་མཐོང་བར་ཐལ་བའི་ཕྱིར་རོ། ། ཤེས་པ་ཆ་གཅིག་ལུས་ལ་
གནས་ནས་ཆ་གཅིག་ཕྱིར་ཐོན་པ་མིན་ཏེ་རྒྱུད་གཉིས་སུ་ཐལ་བའི་ཕྱིར་རོ། །དེས་
ན་སེམས་ཀྱི་སྣང་བ་ཙམ་ལས་ཡུལ་གཞན་སེམས་ལ་སྣང་བ་གང་ཡང་མིན་ནོ། །
གཉིས་པ། མིག་ལ་སོགས་པའི་བློ་འདོད་པ། ། སོགས། གཉིས་པ། འབྲེལ་
མེད་ན་ཡང་འཇུག་མི་འགྱུར། ། ཞེས་སོ། ། གསུམ་པ། གལ་ཏེ་དོན་དང་
འབྲེལ་ལྡན་ན། ། སོགས་ཏེ། གལ་ཏེ་འདས་མ་འོངས་ཀྱང་རྫས་སུ་འདོད་པས་
140



སྐྱོན་མེད་སྙམ་ན། ཡོད་ན་ཅིའི་ཕྱིར་དམིགས་པར་མི་འགྱུར། འདས་མ་འོངས་
ཀྱི་མཚན་ཉིད་ཅན་དུ་ཡོད་པས་ད་ལྟ་མི་དམིགས་སོ་ཞེ་ན། དེ་ལྟར་ན་དེ་བསྒྲིབས་
པ་ཙམ་ཡིན་པས་་ སྒྲིབ་བྱེད་ལ་གནོད་པ་བྱུང་ན་དངོས་སུ་སྣང་བར་འགྱུར་་་་་་
ཞིང་། །གཞན་ཡང་གཟུགས་འདས་པ་ལ་སོགས་གཟུགས་ཀྱི་དངོས་པོར་ཡོད་ན་
མི་ཐོགས་པ་མི་སྲིད་ལ། དེ་འདྲའི་འདས་མ་འོངས་ཀྱི་དངོས་པོ་དེ་ཡུལ་དུས་གང་
ཞིག་ན་གནས་པ་ཡིན་ཏེ། འཇིག་རྟེན་ཡིན་ཚད་ཀྱི་གོ་ན་ནི་གནས་པ་མི་སྲིད་ལ།
འཇིག་རྟེན་མ་ཡིན་པའི་གོ་སྐབས་གཞན་ནི་མི་སྲིད་དོ། ། གཟུགས་སོགས་ཀྱི་
དངོས་པོར་མེད་ན་ནི་དེ་ཡོད་དོ་ཞེས་བཏགས་པ་དོན་མེད་ཅིང་། གལ་ཏེ་དེ་ལྟར་
བཏགས་རུང་ན་ནི་མོ་གཤམ་གྱི་བུ་ལ་སོགས་པའང་དངོས་པོར་ཁས་བླང་བར་བྱོས་
ཤིག ། དེས་ན་འདས་མ་འོངས་སོགས་སུ་བློས་བཏགས་པ་ཙམ་ལས་དོན་བྱེད་
ནུས་པའི་དངོས་པོར་གང་ཡང་མེད་པ་ལ་ལྷག་པར་སྒྲོ་བཏགས་པ་ནི་ཅིར་ཡང་མི་
རུང་ངོ༌། ། གཉིས་པ་སྤྱི་བརྗོད་བྱར་འདོད་པ་ལ། སྤྱི་རྐྱང་བརྗོད་བྱར་མི་འཐད་
དང་། །འཐད་ན་རྣམ་སོགས་མི་སྣང་ཐལ། །དང་པོ་ལ། དངོས་དང་དེ་ལན་
འགོག་པ་གཉིས། །དང་པོ། སྒྲ་ཡིས་སྤྱི་ནི་བརྗོད་པའི་ཕྱིར། ། སོགས། གཉིས་
པ། གལ་ཏེ་ཡང༌། །གསལ་ལས་མངོན་སུམ་ལ་ གསལ་ཡིན། ། སོགས།
གཉིས་པ་རྣམ་སོགས་མི་སྣང་བར་ཐལ་བ་ནི། སྤྱི་ཡི་རྣམ་པར་ཤེས་དེ་དང་། །
སོགས་ཏེ། དེའང་སྤྱི་བློས་སྤྱི་ཡན་གར་དུ་འཛིན་པར་ཁས་བླངས་ལ། སྤྱི་ཙམ་
ནི་དབྱིབས་དང་ཁ་དོག་སོགས་ཀྱིས་སྟོང་པའི་རྟག་དངོས་གཅིག་པུ་བ་ཡིན་པར་
འདོད་པས་དེ་ལ་དེ་སྣང་མི་རིགས་སོ། ། དེ་ལྟ་ན་བུམ་པའི་སྤྱི་མཚན་སྣང་བའི་ཚེ་
ན་མདོག་དང་ལྟོ་ལྡིར་བ་སོགས་ཀྱི་རྣམ་པ་སྣང་མི་རིགས་ཏེ། སྤྱི་ལ་རྣམ་པ་དེ་
དག་མེད་བཞིན་མདའ་ལ་སྒྲོ་ལྟར་དུ་སུ་ཞིག་གིས་སྤྲུལ་པ་ཡིན། དེ་བུམ་གསལ་
གྱིས་སྤྲུལ་ལོ་སྙམ་ན། སྤྱི་ཡན་གར་བ་འཛིན་པ་དེས་བུམ་གསལ་གཏན་མ་བཟུང་
བས་དེའི་རྣམ་པ་དེ་ལ་འབྱུང་མི་སྲིད་དེ། ཀ་བ་འཛིན་པའི་བློ་ཡུལ་དུ་བུམ་པའི་
རྣམ་པ་མི་འབྱུང་བ་བཞིན་ནོ། ། དེས་ན་སྒྲའི་དངོས་ཀྱི་བརྗོད་བྱ་དེ་བརྗོད་བྱའི་
141



དོན་གང་ཡིན་པ་ལས་ཐ་དད་པའི་དངོས་པོ་རང་མཚན་ཞིག་ཡིན་པར་གྱུར་ན་ཕྱི་
རོལ་གྱི་དོན་ལ་འཇུག་པ་ནམ་ཡང་མི་སྲིད་ལ་དེ་བརྗོད་བྱ་གང་ཡིན་པའི་རང་མཚན་
དེ་ཉིད་ཡིན་ན་དབང་པོ་སོགས་འབྲས་བུ་མེད་པ་ཁོ་ནར་འགྱུར་བས། སྒྲའི་
དངོས་ཡུལ་སྤྱི་མཚན་ལ་ཞེན་པའི་དབང་གིས་ཡུལ་དུ་འཁྲུལ་བ་ལས་ཤེས་པ་པ་ལས་
ཐ་དད་པའི་དོན་གྱི་དངོས་པོ་གང་ཡང་མེད་དོ། ། གསུམ་པ། གལ་ཏེ་མངོན་
སུམ་ཤེས་དོན་ཉིད། ། སོགས་ཏེ། དེ་ལྟར་རང་མཚན་མེད་ཀྱང་སྤྱི་བློའི་ཡུལ་དེ་
ལ་རང་མཚན་དུ་ཞེན་ནས་གཞལ་བྱར་བྱེད་ཅིང་སྒྲ་རྟོག་གི་སྒོ་ནས་ཐ་སྙད་སྣ་ཚོགས་
བྱེད་པ་བསླུ་མེད་དུ་ཡོད་པའི་ཕྱིར་གཞལ་བྱ་སྤྱི་མཚན་ཞེས་པ་དེ་རང་མཚན་ལས་ཐ་
དད་པ་ལྟ་བུར་ཐ་སྙད་ཀྱི་ངོར་ཡོད་དེ། དེ་མེད་ན་སྒྲ་རྟོག་གི་སྒོ་ནས་ཡུལ་གཞལ་
བའི་ཐ་སྙད་ཐམས་ཅད་མི་སྲིད་པའི་ཕྱིར་རོ། །དེས་ན་དེ་ལ་བརྟག་ཅིང་དཔྱད་ན་
བློའི་ཡུལ་གྱི་དོན་བྱེད་པའི་དངོས་པོའམ་རྫས་སུ་མེད་ལ་མ་བརྟགས་མ་དཔྱད་པར་
ཡུལ་དུ་སྒྲོ་བཏགས་པའི་སྒོ་ནས་གཞལ་བྱར་བྱས་པས་ཐ་སྙད་ཐམས་ཅད་འགྲུབ་པ་
སྟེ་གནད་འདི་ཤིན་ཏུ་གལ་ཆེའོ། ། གཉིས་པ་གཅིག་དང་གཞན་དུ་མེད་ཚུལ་ལ།
རྟགས་ཀྱིས་རང་བཞིན་མེད་པར་བསྒྲུབ། ། དེ་ལ་རྩོད་པ་སྤང་བ་འོ། ། དང་པོ།
རིགས་ལྡན་རིགས་མིན་གང་གི་ཕྱིར། །སོགས། གཉིས་པ་ལ། མེད་པ་རིགས་
སུ་ཐལ་བ་མིན། །སྤྱི་རྗེས་འགྲོ་བ་བརྟག་པས་བྱེད། །དང་པོ། མེད་པ་རིགས་
སུ་ཐལ་མི་འགྱུར། ། སོགས་ཏེ། དེའང་དོན་གྱི་ངོ་བོ་མི་ལྟོས་པ་ལྟ་ཅི་སྨོས་བློ་
ངོར་སྒྲོ་བཏགས་ནས་ཀྱང་རི་བོང་གི་རྭ་ལ་སོགས་ལ་བུམ་སོགས་སུ་ཞེན་པ་མེད་
དོ། །སྤྱི་རང་གི་ངོ་བོ་དངོས་པོ་གསལ་བ་ལས་ཐ་དད་པར་མེད་ཀྱང་ཤེས་པའི་
རྣམ་པ་ལ་སྤྱིར་བཏགས་པ་དེ་གསལ་བ་དང་ཐ་མི་དད་པར་ཞེན་ཞིང༌། ཞེན་ཡུལ་
རང་མཚན་ཐ་དད་པ་ལ་རྗེས་སུ་འགྲོ་བའི་སྒོ་ནས་ལྡོག་པ་དང་ལྡོག་ལྡན་ལ་བརྟེན་
ནས་ཆོས་དང་ཆོས་ཅན་དུ་བཟུང་སྟེ་ལྟོས་པར་འཛིན་པས་ན་དངོས་པོར་གྱུར་པའི་
སྤྱི་གཅིག་རྗེས་སུ་འགྲོ་བ་མེད་ཀྱང་བཏགས་པའི་སྒོ་ནས་ཡོད་པར་གྲུབ་པས་སོ། །
གཉིས་པ་ལ། དངོས་དང་དེ་ལ་མི་འཐད་སྤང༌། ། དང་པོ། དེ་ཕྱིར་ངོ་བོ་ལ་
142



བརྟེན་ ནས། ། སོགས། གཉིས་པ་ལ། གཞན་བརྗོད་ཙམ་ལས་སྤྱི་དངོས་
མིན། །སྒྲ་འཇུག་རྒྱུ་ལས་དངོས་ཡིན་དགག། དང་པོ། གལ་ཏེ་བརྗོད་བྱ་འགའ་
ཞིག་ལས། ། སོགས། གཉིས་པ་འདས་མ་འོངས་ལ་སྒྲ་འཇུག་པའི་རྒྱུ་མཚན་
ལས་སྤྱི་དངོས་པོ་ཡིན་པ་དགག་པ་ལ། །དངོས་དང་དེ་ལན་འགོག་པ་འོ། །དང་
པོ། འདས་པ་དང་ནི་མ་འོངས་པའི། ། སོགས། གཉིས་པ། གལ་ཏེ་ཉེར་
བཏགས་ལས་དེ་འདོད། ། སོགས། གསུམ་པ་དོན་མེད་པ་དང་མཚུངས་པ་ལ།
དངོས་དང་དེ་ཡི་ལན་འགོག་པའོ། ། དང་པོ། ཞིག་ལ་སྒྲ་ལས་བློ་ཅི་འདྲ། །
སོགས། གཉིས་པ། སྤྱི་ཙམ་འཛིན་པར་བྱེད་པའི་ཕྱིར། ། སོགས། བཞི་པ་
སྤྱི་ཉིད་ཡིན་པས་དངོས་མེད་དུ་བསྒྲུབ་པ་ནི། ཕན་ཚུན་ཁྱད་པར་ཅན་རྣམས་
ནི། །སོགས། ལྔ་པ་འབྲས་བུར་མི་འཐད་པ་ནི། དེ་འབྲས་ཤེ་ན་དུ་མ་དང་། །
སོགས། དྲུག་པ་བརྡ་དྲན་ལ་ལྟོས་པ་ལ། དངོས་དང་དོགས་པ་སྤང་བ་་་་་
གཉིས། ། དང་པོ། དངོས་པོའི་སྟོབས་ཀྱིས་སྐྱེས་པ་ཡི། ། སོགས། གཉིས་པ།
དངོས་གཉིས་མཐོང་ལ་བློ་འགའ་ཞིག །སོགས། བདུན་པ་སྤྱི་ཡན་གར་མི་སྣང་
བ་ལ། དངོས་དང་མ་ངེས་སྤང་བ་འོ། །དང་པོ། རྣམ་པ་འགས་ཀྱང་རྣམ་ཤེས་
ལ། ། སོགས། གཉིས་པ། གཟུགས་ཅན་ཡིན་ཕྱིར་དབང་རྣམས་ལ། སོགས་ཏེ།
གཏན་ཚིགས་དེར་མ་ངེས་ཏེ་དབང་པོ་གཟུགས་ཅན་པ་རྣམས་ཡོད་ཀྱང་དེ་ཤེས་པ་
ལ་དངོས་སུ་མི་སྣང་བར་འདོད་པའི་ཕྱིར་རོ་སྙམ་ན། དབང་པོ་ཡོད་པ་ནི་འབྲས་
བུ་ཤེས་པ་འཇུག་ལྡོག་གི་རིགས་པས་གྲུབ་པ་ཡིན་ལ། སྤྱི་མེད་ན་མི་རུང་བའི་རྗེས་
དཔག་ཀྱང་མེད་ལ། དབང་པོ་རྣམས་གཟུགས་ཅན་ཡིན་ཡང་མི་མཐོང་བ་ནི་
ཕལ་བའི་དབང་པོའི་ཡུལ་ལས་འདས་པའི་དོན་ཡིན་གྱི། གཏན་ནས་མཐོང་མི་
རུང་བ་མིན་ཏེ། གཟུགས་ཅན་ལ་གཏན་ནས་མཐོང་མི་རུང་བ་མེད་དོ། །གཉིས་
པ་དེ་ ཕྱིར་ དངོས་ མེད་ དུ་ གྲུབ་ པ་ནི། དེ་ ཕྱིར་དེ་ནི་ ཤེས་ ཙམ་ གྱི། ། སོགས།
གཉིས་པ་བཟློག་པས་རང་མཚན་དངོས་པོར་བཤད་པ་ནི། ཇི་སྐད་བཤད་ལས་
ལྡོག་གང་ཡིན། ། སོགས། གཉིས་པ་རིགས་ཀྱི་དབྱེ་བ་ལ། དངོས་དང་དེ་ལ་
143



དོགས་སྤང་ངོ༌། །དང་པོ། དངོས་དང་དངོས་མེད་གཉིས་ཀ་ལ། །སོགས།གཉིས་
པ། གལ་ཏེ་དངོས་རྟེན་དངོས་འབྲེལ་ཕྱིར། ། སོགས། གཉིས་པ་འཇུག་ཡུལ་
གཅིག་ཏུ་བསྒྲུབ་པ་ལ། དངོས་དང་དེ་ལ་རྩོད་སྤང་ངོ༌། ། དང་པོ། རང་གི་
མཚན་ཉིད་གཅིག་གཞལ་བྱ། ། སོགས་ཏེ། དེའང་ཚད་མ་ཚད་མིན་ནི་ཇི་སྐད་
བཤད་པ་ལྟར་གཞལ་བྱའི་དོན་ལ་དེ་ལྟར་གྲུབ་མ་གྲུབ་ཀྱིས་རྣམ་པར་ཕྱེས་པ་ཡིན་གྱི་
གཞན་གང་གིས་ཀྱང་མིན་ནོ། ། དེས་ན་རང་མཚན་དངོས་སུ་མ་མཐོང་བ་གང་
གཞལ་ཡང་བློ་ངོར་སྣང་བརྟག་གཅིག་ཏུ་བསྲེས་ཤིང་ཡུལ་དེ་ལ་ཞེན་ནས་ཡུལ་
འཇལ་བར་ སེམས་པ་ཡིན་པས་ན། གང་གཞལ་བ་དེ་ཡུལ་གྱི་རང་མཚན་ལ་
གཞོལ་ཞིང་འབབ་པ་ཁོ་ན་ཡིན་ནོ། ། སྤྱི་ལའང་དཔྱོད་པ་འཇུག་པ་མ་ཡིན་ནམ་
ཅིའི་ཕྱིར་རང་མཚན་ཁོ་ན་ལ་ཡོད་མེད་དཔྱོད་སྙམ་ན། སྤྱི་ལ་དཔྱོད་པ་ནའང་ཅི་
སྤྱི་འདི་རང་མཚན་ཡོད་དམ་མེད་ཅེས་དཔྱོད་པ་ཡིན་ལ། དེ་ཚེ་ཁ་ཅིག་གིས་རང་
མཚན་ཡོད་པའི་དངོས་པོར་ཁས་ལེན་པ་ལ་དངོས་པོའི་གནས་ཚུལ་ཤེས་པ་དག་
གིས་དེ་ལ་དངོས་པོ་མེད་ཅེས་རང་མཚན་མེད་པར་ཚད་མས་གཅོད་པ་ཡིན་ནོ། །
དེས་ན་གཙོ་བོ་དང་ཡན་ལག་ཅན་གྱི་ལ་ལ་སོགས་པའང་སྣང་བརྟག་བསྲེས་ནས་དེ་
ལྟ་བུའི་དོན་ཡོད་པར་སེམས་པ་ཡིན་ལ། ནམ་ཞིག་བློ་སྣང་ཙམ་ལས་བརྟག་བྱ་
དོན་གྱི་ངོ་བོ་མེད་པར་ངེས་པ་ན་དེ་འདྲའི་རང་མཚན་མེད་པར་གཅོད་པ་ཡིན་
ནོ། །དེའི་ཕྱིར་དངོས་མེད་དུ་དཔྱོད་པའང་དགག་བྱའི་རང་མཚན་གང་ཡང་རུང་
བ་དེ་མེད་པར་དཔྱོད་པ་ཡིན་པས་རང་མཚན་ལ་བརྟེན་པ་སྟེ་གཞན་དུ་སྤྱི་ཙམ་ལ་
དེར་སྣང་བ་ཙམ་ལས་དོན་བྱ་བ་གཞན་མེད་པས་ན། སྔར་དོན་བྱེད་ནུས་པ་མ་
ཡིན་ལ། ། དེ་འདོད་བརྟགས་པས་ སོགས་ཀྱི་ སྐབས་ནས་དཔྱད་ པ་བཞིན་ནོ། །
གཉིས་པ་ལ། ལུང་དང་རིགས་པར་འགལ་སྤང་གཉིས། །དང་པོ། དེ་ནི་རང་
གཞན་ངོ་བོ་ཡིས། སོགས་ཏེ། དེའང་རང་མཚན་དེའི་ཚུལ་ལ་ཚད་མས་འཇུག་
པ་ན་མངོན་སུམ་གྱིས་དངོས་སུ་མ་འཁྲུལ་བར་གཞལ་ཞིང་རྗེས་དཔག་གིས་སྤྱི་ལ་
དེར་འཁྲུལ་ནས་ཞེན་པས་གཞལ་བ་ཡིན་ལ། ཚད་མ་གཉིས་ཀས་ཀྱང་ཇི་ལྟར་
144
.-པ ::
4
:
/
=
8 ཆ }
***
*****# #***
ཤ
=''
༡
''
'r
༤



བཅད་པ་ལྟར་ཡུལ་རང་མཚན་ལ་དེ་ལྟར་གྲུབ་པས་མི་བསླུ་བ་ལ་འདྲ་བ་་ཡིན་ནོ། །
གཉིས་པ། གལ་ཏེ་གཞན་གྱི་ངོ་བོས་ནི། ། སོགས་ཏེ། ཚད་མ་ནི་ཇི་ལྟར་བཅད་
པ་དེ་ཙམ་ལ་མི་བསླུ་བའི་སྒོ་ནས་འཇོག་པ་ཡིན་ན་དེ་འདྲའི་གཞན་ལ་མི་བསླུ་བ་
མཐོང་བས་སོ། །ཇི་ལྟར་ན་མཐོང་བ་དང་ཐོབ་པའི་སྐད་ཅིག་ཐ་དད་ཀྱང་མངོན་
སུམ་དུ་སྔོན་པོར་མཐོང་བའི་ཚད་མས་བཅད་ཟིན་ཕྱིས་ཐོབ་པ་ནའང་སྔོན་པོ་ཙམ་
ལ་མི་བསླུ་བ་དང༌། ཡུལ་གང་ན་སྨན་ལ་སོགས་པ་སྐྱེ་བར་མངོན་སུམ་མཐོང་བའི་
བློ་དེ་ལ་བརྟེན་ནས་ཕྱིས་དུས་སུ་ཕྱོགས་དེར་སྨན་འཚོལ་བ་ལ་སྨན་དང་འཕྲད་པར་
མི་བསླུ་བ་དང་། ཆོས་གཞན་དུ་བ་ལ་བརྟེན་ནས་མེ་རྟོགས་པ་ལྟ་བུ་སོགས་གཞན་
གྱིས་གཞན་རྟོགས་པ་འཇིག་རྟེན་ལ་བསྙོན་མེད་དུ་གྲུབ་བཞིན་དུ་སྤྱིའི་སྒོ་ནས་རང་
མཚན་བཟུང་བ་ན་གཞན་གྱིས་གཞན་རྟོགས་པའི་ཕྱིར་འཁྲུལ་ཞེས་པ་རྣམ་པ་ཀུན་
ཏུ་དོན་མེད་དོ། ། དེས་ན་འཁྲུལ་བ་ཡིན་ཡང་དོན་ཐོབ་པ་ལ་མི་བསླུ་བའི་དཔེ་
འཇིག་རྟེན་རང་ལ་གྲགས་པ་བཀོད་ན། སྒྲོན་འོད་ལ་ནོར་བུར་འཁྲུལ་བས་ནོར་
བུ་མི་ཐོབ་ལ། ནོར་བུའི་འོད་ལ་འཁྲུལ་ནས་རྒྱུག་པས་ནོར་བུ་ཐོབ་པ་བཞིན་
ནོ། ། དེ་ལ་དཔྱད་ན་ནོར་བུ་ཉིད་མངོན་སུམ་ཚད་ མས་ བཅད་ པའང་མིན་ལ།
ནོར་བུ་ཉིད་དོ་སྙམ་དུ་ཞེན་པ་ཙམ་ལས་རྗེས་སུ་དཔག་པའང་མ་ཡིན་མོད་དེ་ལས་
དོན་ཐོབ་པའང་ཡོད་ན་ཅིའི་ཕྱིར་གཞན་ཡིན་པ་ཙམ་དང༌། འཁྲུལ་བ་ཡིན་པ་
ཙམ་ན་དོན་ལ་བསླུ་བ་ཡིན་ནོ་ཞེས་སྨྲ་བར་རིགས་ཏེ། སྨྲ་བ་དེ་མ་ངེས་པ་དཔེ་
འདིས་ཤེས་པར་བྱའོ། །ནོར་འོད་ལ་ནོར་བུར་འཁྲུལ་བ་འདིས་མི་བསླུ་བ་གང་ལ་
ཐུག་ན་འབྲེལ་བ་ལས་བྱུང་བའི་ཕྱིར་འབྲས་བུའི་རྟགས་སུ་དོན་གྱིས་འགྱུར་བར་
པཎ་ཆེན་ཤཱཀྱ་བློ་སོགས་བཞེད་དོ། །གཉིས་པ་ཚད་མ་གཉིས་སུ་མ་ངེས་པར་འདོད་
པ་དགག་པ་ལ། གཉིས་སུ་ངེས་པའི་གྲངས་ངེས་བསྒྲུབ། །དེ་ལས་གྲངས་གཞན་
འདོད་པ་དགག ། དང་པོ་ལ། གཞལ་བྱ་གཉིས་སུ་ངེས་པའི་ཚུལ། །དེ་ལས་
འཇལ་བྱེད་གཉིས་སུ་ངེས། ། དང་པོ་ལ། མངོན་གྱུར་མངོན་སུམ་ཚད་མས་་་
གཞལ། ། ལྐོག་གྱུར་རྗེས་སུ་དཔག་པས་འཇལ། །དང་པོ། གང་ལ་དོན་གྱི་ནུས་
145



པ་ལས། ། སོགས། གཉིས་པ་ལ། ལྐོག་གྱུར་འཇལ་བྱེད་རྟགས་སུ་བསྟན། །
རྟགས་དེས་ཇི་ལྟར་རྟོགས་པའི་ཚུལ། །དེས་ན་དེ་འཇལ་གཅིག་ཏུ་ངེས། །དང་པོ།
དེ་ལས་གཞན་དངོས་དབང་པོ་འདས། །སོགས། གཉིས་པ། གལ་ཏེ་དེ་རྟེན་
དང་འབྲེལ་ ཅན། ། སོགས། གསུམ་པ། འབྲེལ་བ་ ཅན་ གྱི་ ཆོས་ལས་ནི། །
སོགས། གཉིས་པ་འཇལ་བྱེད་གཉིས་སུ་ངེས་པ་ནི། མངོན་སུམ་ལྐོག་ཏུ་གྱུར་
པ་ལས། ། སོགས། གཉིས་པ་ཚད་མ་གཉིས་སུ་མ་ངེས་པར་གྲངས་གཞན་དུ་
འདོད་པ་དགག་པ་ལ། ཉུང་བ་གཅིག་ཏུ་འདོད་པ་དགག ། གཉིས་ལས་མང་
བར་འདོད་པ་དགག །དང་པོ་ལ། ཕྱོགས་སྔ་བརྗོད་དང་དེ་ཡི་ལན། །དང་པོ།
མེད་པ་གཞལ་བྱ་མ་ཡིན་ཕྱིར། །སོགས། གཉིས་པ་ལན་ལ། དོན་དམ་པ་དང་
ཐ་སྙད་ལན། ། དང་པོ། ཁོ་བོའང་འདོད། ། ཅེས་སོ། ། གཉིས་པ་ལ། རྗེས་
དཔག་ཚད་མ་ཡིན་པར་བསྒྲུབ། །མིན་ན་ཧ་ཅང་ཐལ་བ་འོ། ། དང་པོ་ལ། ཁས་
བླངས་ཉིད་ལས་ཚད་མར་བསྒྲུབ། །ཚད་མ་མིན་པར་སྒྲུབ་བྱེད་བཀག ། དང་པོ་
ལ། དགག་པའི་རྟགས་ལས་ཚད་མར་བསྒྲུབ། ། སྒྲུབ་པའི་རྟགས་ལས་ཚད་མར་
བསྒྲུབ། ། དང་པོ་ལ། དངོས་དང་དེ་ཡི་ལན་འགོག་པ་འོ། ། དང་པོ། མེད་
པའང་ངེས་ཕྱིར་གཞལ་བྱ་ནི། ། སོགས་ཏེ། མཁའ་སོགས་མེད་པ་མངོན་སུམ་
གྱིས་བཟུང་ཞེས་པའང་དགག་གཞི་དབང་པོས་བཟུང་བ་ལ་བརྟེན་ནས་དགག་བྱ་
མེད་པར་སྤྱི་བློས་བཟུང་བ་ཡིན་ཡང་རྟོག་རྟོག་མེད་ཀྱི་བྱེད་པ་ཤན་ཤོར་ནས་མངོན་
སུམ་བཟུང་བར་འཁྲུལ་བ་སྐྱེ་བ་སྟེ་ཆུ་ལ་ནམ་མཁའི་གཟུགས་བརྙན་ཤར་བར་
འདུག་གོ་སྙམ་དུ་རྟོག་པ་ན། ནམ་མཁའ་ལ་གཟུགས་མེད་པས་དེའི་གཟུགས་
བརྙན་མི་སྲིད་ཀྱང་ཡུལ་གྱི་་རྣམ་པ་ཤར་བའི་དབྱིབས་ལས་བར་སྟོང་བ་ལ་ནམ་
མཁའི་གཟུགས་བརྙན་དུ་འདུ་ཤེས་པ་བཞིན་ནོ། །དེས་ན་མདུན་གྱི་གཞི་འདིར་
མེད་པའི་དངོས་པོ་དུ་མ་ཡོད་ཀྱང་དེར་ཡིད་གཏད་ང་འི་མངོན་སུམ་རྟོག་མེད་ལ་
མདུན་དུ་ཡོད་པ་དེ་ཙམ་སྣང་གི་དེ་ལས་གཞན་སྣང་མི་སྲིད་ཀྱང་རྗེས་ཀྱི་ཤེས་པས་
འདི་ན་འདི་དང་འདི་མེད་དོ་སྙམ་དུ་དུ་མར་རྟོག་པ་ནི་སྤྱི་མཚན་ཡིན་གྱི་རྟོག་མེད་
146



རང་ལ་དེ་ལྟ་བུའི་ཐ་སྙད་མེད་དོ། །གཉིས་པ་ལན་དགག་པ་ནི། གལ་ཏེ་མངོན་
སུམ་ཉིད་ལྡོག་ལས་། །སོགས་ཏེ། མེད་ངེས་སུ་འཇོག་བྱེད་མངོན་སུམ་ཚད་མ་
ལོག་པ་ན་འཇལ་བྱེད་ཚད་མ་མེད་པ་ཙམ་ཡིན་ལ་ཚད་མ་མ་ཞུགས་པར་གཞལ་བྱ་
འགྲུབ་ན་ནི་ཤིན་ཏུ་འགལ་ཏེ་སྔོ་འཛིན་ཚད་མ་མེད་པས་སྔོན་པོ་འགྲུབ་པ་བཞིན་
ནོ། །དེ་འང་རང་འཛིན་གྱི་ཚད་མ་ཡོད་པས་གཞལ་བྱ་དེ་འགྲུབ་དགོས་ཀྱི་ཚད་མ་
མེད་པས་གཞལ་བྱ་འགྲུབ་ན་མོ་གཤམ་གྱི་བུ་ལ་སོགས་པ་ཡོད་པར་འགྱུར་ཞིང་།
དེ་ལྟ་ན་ཚད་མ་མ་ལོག་པ་དོན་གྱིས་དེའི་ལྡོག་ཕྱོགས་ཡིན་པས་བུམ་པ་སོགས་མེད་
པར་ཐོབ་པས་ན་ཤིན་ཏུ་འགལ་བའོ། །དེས་ན་རྗེས་དཔག་ཚད་མ་མེད་ན་མངོན་
སུམ་ནི་མེད་པ་ལ་དངོས་སུ་མི་འཇུག་ཅིང་མངོན་སུམ་ལོག་པ་ཙམ་ནི་དགག་བྱ་དེ་
མེད་པའི་རྒྱུ་མཚན་དུ་མི་འགྲོ་བས་ན་མེད་ངེས་ཀྱི་ཐ་སྙད་རྒྱུན་ཆད་པར་འགྱུར་བས་
དགག་པར་སྨྲ་བའི་ཐ་སྙད་ཡོད་ཕན་ཆད་རྗེས་དཔག་ཚད་མ་མེད་དུ་མི་རུང་ངོ༌། །
གཉིས་པ་སྒྲུབ་རྟགས་ལས་རྗེས་དཔག་ཡོད་པར་བསྒྲུབ་པ་ནི། གཞན་སེམས་དག་
ནི་རྟོགས་ཕྱིར་ཡང་། ། སོགས། །གཉིས་པ་རྗེས་དཔག་ཚད་མ་མིན་པའི་སྒྲུབ་བྱེད་
བཀག་པ་ལ། མདོར་བསྟན་པ་དང་རྒྱས་པར་བཤད། །དང་པོ། གལ་ཏེ་ལ་ལ་
དག་ཏུ་ནི། ། སོགས། གཉིས་པ་ལ། སྒྲུབ་པའི་རྟགས་ལ་འཁྲུལ་བ་མེད། །
དགག་རྟགས་འཁྲུལ་བ་མེད་པ་འོ། །དང་པོ། གང་ལས་འགའ་ཚེ་དངོས་འགའ་
ལ། །སོགས། གཉིས་པ། ལྟར་རུང་རང་གི་ངོ་བོ་འམ། །སོགས། གཉིས་པ་
རྗེས་དཔག་ཚད་མ་མིན་ན་ཧ་ཅང་ཐལ་བ་ལ། དངོས་དང་དེ་ལན་དགག་པ་
འོ། །དང་པོ། སྤྱི་ཡི་བློ་ནི་ཚད་མིན་ན། ། སོགས་ཏེ། དེའང་ད་ལྟ་རང་གིས་
མངོན་སུམ་གྱི་ཡུལ་ན་མེད་པའི་རང་གི་དོན་སྙིང་དང་ཡོ་བྱད་གནས་གྲོགས་གཉེན་
འཁོར་ལ་སོགས་པ་དང༌། ཡུལ་དུས་གཞན་གྱི་དངོས་པོ་ཇི་སྙེད་པའང་ཡོད་པར་
འཛིན་པ་ནི་སྤྱི་མཚན་འཛིན་པ་ཡིན་གྱི་རང་མཚན་འཛིན་པ་མིན་ན་དེ་ཀུན་མེད་
པར་འགྱུར་ཏེ། ད་ལྟ་མངོན་སུམ་གྱིས་མ་དམིགས་པའི་ཕྱིར་སྤྱི་མཚན་གྱི་སྒོ་ནས་
ཡོད་པར་འཛིན་པ་ནི་འཁྲུལ་བ་ཡིན་པར་ཁས་བླངས་པའི་ཕྱིར་རོ། ། གཉིས་པ།
147



གལ་ ཏེ་ དབང་ རྣམས་ ཀྱིས། དུས་ གཞན་ དུ་ ནི་ རྟོགས་ ཤེ་ ན། ། སོགས་ ཏེ།
སྐབས་འདིར་ས་བོན་གྱི་ནུས་པ་ས་བོན་རང་གི་རང་བཞིན་ཡིན་ཡང་མཐོང་བ་ཁོ་
ནས་འདི་ལ་ནུས་པ་འདི་ལྟ་བུ་འདུག་གོ་ཞེས་གཅོད་མི་ནུས་པའི་དོན་ནོ། །གཞན་
ཡང་ད་ལྟ་མ་མཐོང་ཡང་ཡུལ་དུས་གཞན་དུ་མཐོང་བས་ཡོད་ན་འཇིག་རྟེན་སྔ་
མའང་སྔོན་གྱི་དབང་པོས་རྟོགས་ཏེ། དཔེར་ན་རང་བྱིས་པའི་དུས་ལ་སོགས་
པའི་གནས་སྐབས་ཡོད་པར་འདོད་པ་བཞིན་ནོ། །འཇིག་རྟེན་ཕྱི་མའང་འབྱུང་
འགྱུར་གྱི་དབང་པོའི་ཡུལ་དུ་སྣང་སྟེ། དཔེར་ན་རང་ཉིད་སང་གི་དུས་སུ་ཡོད་
པར་འདོད་པ་བཞིན་ནོ། །དེ་ལྟར་དབང་པོ་རྣམས་ནི་ཕལ་བའི་མངོན་སུམ་གྱི་ཡུལ་
མིན་ཡང་མིག་ཕྱེ་བཙུམ་ལ་སོགས་པ་བཞིན་དུ་བློ་དང་རྗེས་སུ་འགྲོ་ལྡོག་གིས་རྗེས་སུ་
དཔག་པས་གྲུབ་པ་ཡིན་ལ། ས་མྱུག་ལྟ་བུའང་རྗེས་སུ་འགྲོ་ལྡོག་མཐོང་བའི་སྒོ་
ནས་རྒྱུ་འབྲས་སུ་དཔག་པ་ཡིན་གྱི་ས་སྨྱུག་དུས་གཅིག་ཏུ་མེད་པས་ན་དབང་བློས་
མཐོང་བ་ཙམ་ནི་རང་ཡུལ་དེ་ཙམ་ལས་སྔ་ཕྱི་སྦྲེལ་ནས་མཐོང་བ་མེད་དོ། །གཉིས་
པ་མང་མཐའ་འགོག་པ་ལ། རྩོད་པ་དང་ནི་ལན་གཉིས་སོ། །དང་པོ། གཞལ་
བྱ་ངེས་ན་ཁ་དོག་ནི། ། སོགས། གཉིས་པ་ལ། རབ་སྦྱོར་ཚད་མ་ཕུང་གསུམ་
མིན། ། ཡང་ཡང་ཤེས་པའི་ཕུང་གསུམ་དགག ། དང་པོ་ལ། རྟགས་ལས་
རྟོགས་ ན་ རྗེས་ དཔག་ ཡིན། ། གཞན་ དུ་ ངེས་ ཤེས་ ཚད་ མ་ མིན། ། དང་ པོ་ ལ།
མདོག་འཇིག་རྟོག་ཡུལ་སྤྱི་མཚན་ཡིན། །དེ་ལ་མི་འཐད་རྩོད་པ་སྤང༌། །དང་པོ་ནི།
སྐྱོན་འདིར་ཐལ་བར་མི་འགྱུར་ཏེ། ། སོགས་ཏེ། མདོ་ལས། དེ་ལ་རབ་སྦྱོར་
ཕྱིར་ཚད་མ། །གཞན་ནི་ཡོད་པ་མ་ཡིན་ཏེ། །ཞེས་སོགས་གསུངས་པ་བཞིན་དུ་ཕ་
རོལ་པོས་རང་མཚན་མཐོང་བཞིན་པ་ཉིད་ལ་མི་རྟག་པའི་སྤྱི་རབ་ཏུ་སྦྱོར་བ་དེ་ཚད་
མ་ཕུང་གསུམ་པའོ་ཞེས་རྟོག་རྟོག་མེད་ ཀྱི་ཡུལ་མ་ཕྱེད་ པར་ རྩོད་ པར་ ཟད་དེ།
དེའང་རང་མཚན་ལ་མི་རྟག་པའི་སྤྱི་སྦྱར་ནས་བཟུང་ངོ་སྙམ་པ་རྣམས་ཀྱི་ཞེ་འདོད་
ལ་གསུམ་སྟེ། སྒྲ་མི་རྟག་པར་རྗེས་དཔག་གི་ངེས་ཟིན་པའི་ངོར་སྣང་བཞིན་པའི་
སྔོན་པོ་སོགས་ལ་འདི་མི་རྟག་གོ་སྙམ་པ་དེ་སྣང་བཞིན་པ་དེ་ལ་བཟུང་ངོ་སྙམ་པ་ནི་
148
ཀ-ཀ“
Frསམས་ནསན s



བཅད་ཤེས་ཡིན་ལ། ཡུལ་འདི་མི་རྟག་གོ་སྙམ་དུ་སེམས་ཀྱང་རྟོག་ཡུལ་ནི་སྤྱི་
མཚན་ཡིན་པ་ལས་མ་ཉམས་པར་གནས་ལ། སྣང་བརྟག་འདྲེས་པའི་དབང་གིས་
ཐ་དད་དུ་མ་ཕྱེད་པ་ཙམ་དུ་ཟད་དོ། ། སྔོན་པོ་མཐོང་བཞིན་པ་ལ་རྟགས་ལས་
གསར་དུ་མི་རྟག་པར་ངེས་ནའང་རྗེས་དཔག་གི་ཡུལ་ནི་སྤྱི་མཚན་ཡིན་གྱི་མཐོང་
བཞིན་པའི་རང་མཚན་ཡོད་ཀྱང་དེ་དེའི་དངོས་ཡུལ་དུ་མི་བྱེད་དོ། །གལ་ཏེ་རྟགས་
མེད་པར་འགག་ཁ་མའི་ སྐད་ཅིག་ལ་འདི་འགག་པར་འགྱུར་རོ་སྙམ་པའམ་་་་་
འགགས་སོང་ངོ་སྙམ་པ་ནའང་རྟོག་པའི་ཡུལ་ནི་རང་མཚན་མིན་ཏེ་སྤྱི་མཚན་ཁོ་ན་
ཡིན་ནོ། །དེའང་ཕལ་བ་རྣམས་ཀྱིས་ཕྲ་བའི་མི་རྟག་པ་ནི་རྗེས་དཔག་ཁོ་ན་ལས་
རྟོགས་ལ། རགས་པའི་མི་རྟག་པ་ནི་མངོན་སུམ་གྱིས་རྟོགས་པ་ཡོད་ཀྱང་དེ་སྤྱིའི་
ཡུལ་ཅན་དུ་འགྱུར་རོ། ། དེ་ལྟར་མངོན་སུམ་ཚད་མ་ཡིན་ཡང་དེའི་ཡུལ་དུ་སྤྱི་
མཚན་མེད་ལ། རྗེས་དཔག་ཚད་མ་ཡིན་ཡང་དེའི་དངོས་ཡུལ་སྤྱི་མཚན་ཡིན་གྱི་
སྣང་བཞིན་པ་རང་མཚན་དེ་མ་ཡིན་ལ། མངོན་རྗེས་ཚད་མས་མི་རྟག་པར་
བཅད་ཟིན་གྱི་ངེས་ཤེས་ནི་ཚད་མ་མིན་ཏེ་བཅད་ཤེས་ཡིན་ཞིང་དེའི་ཡུལ་ནི་སྤྱི་
མཚན་ཡིན་ནོ། །གལ་ཏེ་བོད་འགའ་ཞིག་གིས་མངོན་སུམ་དང་བཅད་ཤེས་ཀྱི་གཞི་
མཐུན་ཁས་ལེན་པ་ལྟར་ནའང་མངོན་སུམ་སྐད་ཅིག་གཉིས་པ་སོགས་ནི་ཚད་མར་
མི་འདོད་པ་ཡིན་ནོ། །དེ་ལ་དཔྱད་པར་བྱ་བ་མང་ཡང་སྐབས་འདིར་མི་སྤྲོའོ། །དེ་
ལྟར་ཚད་མའི་ཡུལ་ལ་རང་སྤྱི་འདྲེས་པའི་ཕུང་གསུམ་ནམ་ཡང་མི་སྲིད་པས་རབ་
སྦྱོར་ཚད་མ་ཞེས་པ་གཞན་གང་ཡང་མེད་དོ། །གཉིས་པ་ལ། དངོས་མེད་ཆོས་སུ་
འགྱུར་བ་སྤང༌། །དངོས་པོའི་ཆོས་སུ་འགྱུར་བ་འཐད། །དང་པོ། དངོས་མེད་
ངོ་བོ་མིན་དེ་ཉིད། ། སོགས། གཉིས་པ་ལ། རྩོད་ལན་མདོར་བསྟན་དེ་རྒྱུས་
བཤད། །དང་པོ། གཞན་ལས་གཞན་གྲུབ་མིན་ཞེ་ན། །སོགས། གཉིས་པ་ལ།
རྟགས་སྤྱི་ཡུལ་ལ་མི་བསླུའི་ཚུལ། །བྱེ་བྲག་དགག་སྒྲུབ་མི་བསླུ་བའོ། ། དང་པོ་ལ།
དངོས་དང་རྩོད་པ་སྤང་བ་འོ། ། དང་པོ། དངོས་ གང་ཅི་ལྟ་བུར་གྱུར་པ། །
སོགས། གཉིས་པ། དེ་ཡི་ངོ་བོས་སྟོང་དེ་དག ། སོགས། གཉིས་པ་ལ།
149



སྒྲུབ་རྟགས་གཞལ་བྱར་འབྲེལ་བའི་ཚུལ། ། དགག་རྟགས་གཞལ་བྱར་འབྲེལ་ཚུལ་
ལོ། ། དང་པོ། དེ་ཕྱིར་དངོས་པོ་རྟོགས་བྱ་ལ། ། སོགས། གཉིས་པ་དགག་
རྟགས་ལ། དངོས་དང་རྟགས་སུ་འགོད་ཚུལ་ལོ། ། དང་པོ་ལ། རྟགས་ཆོས་
འབྲེལ་ལས་དགག་པ་འགྲུབ། །འབྲེལ་མེད་དགག་པ་ལྟར་སྣང་བསྟན། །དང་པོ་ལ།
དགག་ཀུན་མི་དམིགས་པ་ལས་འགྲུབ། །དེ་ལས་གཞན་དུ་དོགས་པ་སྤང༌། །དང་
པོ། དགག་པ་ཉིད་ནི་ ཐམས་ ཅད་དུ། ། སོགས། གཉིས་པ་ལ། རྒྱུ་རང་་་
བཞིན་འགལ་དམིགས་པ་འཕེན། །འགལ་འབྲས་ལ་ཡང་དེ་འདྲར་བཤད། །དང་
པོ་ལ། སྤྱི་དང་བྱེ་བྲག་དོགས་པ་སྤང་། ། དང་པོ། དགག་ལ་དེ་འམ་དེ་རྒྱུ་
དང་། །སོགས། གཉིས་པ་ནི། གཞན་དུ་དངོས་གཅིག་ཡོད་བརྗོད་པས། །
སོགས། གཉིས་པ། དེས་ན་དེ་དང་འགལ་དོན་གྱི། ། སོགས། གཉིས་པ་
དགག་ རྟགས་ ལྟར་ སྣང་ ལ། དངོས་ དང་ དེ་ ཡི་ འཐད་ པ་ གཉིས། ། དང་ པོ།
འགལ་དང་དེ་ནི་ ཐབས་བཅས་པ། ། སོགས། གཉིས་པ། དབང་པོ་ལས་་་
འདས་དོན་རྣམས་དང༌། ། སོགས་ཏེ། དེའང་ངག་སྨྲ་བ་སོགས་དང་ཀུན་མཁྱེན་
པ་ལྟ་བུ་ཕན་ཚུན་སྤངས་འགལ་དངོས་དང་བརྒྱུད་འགལ་མིན་པ་གྲུབ་ཀྱང་ལྷན་
ཅིག་མི་གནས་འགལ་ཡང་མིན་ཏེ། སྣང་བ་འཕེལ་བས་མུན་པ་འགྲིབ་པ་ལྟར་
ཤེས་རབ་འཕེལ་བས་སྨྲ་བ་འ གྲིབ་པར་མ་མཐོང་ཞིང་ངག་ཙམ་ནི་བརྗོད་འདོད་
ཀྱིས་འཇུག་ལ་དེའང་ཤེས་རབ་འཕེལ་བ་ན་སྨྲ་བ་ལ་ཤིན་ཏུ་མཁས་པར་ཡང་མཐོང་
བས་འདི་གཉིས་ལ་འགལ་བ་ཅི་ཞིག་ཡོད། དེ་བཞིན་སྐྱེས་བུ་ཡིན་པ་ སོགས་
ལའང་འགལ་བ་གཉིས་གང་ཡང་མེད་དོ། །འགལ་བ་མེད་ན་ཆོས་ཐ་དད་ཡིན་པ་
ཙམ་གྱིས་མི་ཁེགས་ཏེ་བུམ་སྣམ་བཞིན་ནོ། །གཉིས་པ་དགག་རྟགས་འགོད་ཚུལ་ལ།
འགལ་དམིགས་སྣང་རུང་མ་དམིགས་གཉིས། ། དང་པོ། འགལ་ཏེ་ཆོས་ནི་ཐ་
དད་དམ། ། སོགས་ཏེ། དེ་ལ་ཐ་མི་དད་ལ་འགལ་བ་ཇི་ལྟར་སྲིད་སྙམ་ན་བདེན་
ཡང་རྒོལ་བའི་ཞེ་འདོད་དང་བསྟུན་ཏེ་འགལ་བ་བརྗོད་པ་ལ་དེ་ལྟར་སྲིད་པས་ཡིན་
ཏེ། གྲངས་ཅན་པས་འབྲས་བུ་སྔར་ཡོད་ཡིན་པར་ཁས་བླངས་ནས་དེ་མངོན་
150
ཀ
-
-
-
ཚ



པར་གསལ་བ་ལ་སྐྱེ་བར་འདོད་ཀྱང་གང་སྔར་ཡོད་ན་ནི་ཡང་སྐྱེ་བ་དོན་མེད་ཅིང་
སྐྱེ་ཡང་མི་སྲིད་ལ་སྔ་ན་མེད་པའི་ཁྱད་པར་ཡོད་ན་ནི་སྔ་ན་ཡོད་པ་དང་འགལ་བའི་
ཕྱིར་དོན་ལ་སྔར་ཡོད་དང་སྔར་མེད་འགལ་ལ། སྐྱེ་བ་ནི་སྔ་ན་མེད་པ་ལ་འབྱུང་
བས་ན་འགལ་བ་ཡིན་ནོ། དེས་ན་སྤྱིར་སྐྱེ་བ་དེ་ཉིད་ཡོད་པ་དང་ཐ་མི་དད་ཡིན་
ཡང་ཡོད་ཟིན་པ་ཡང་སྐྱེ་བ་ལ་འགལ་བའི་ཕྱིར། ། དེ་ལྟར་བརྗོད་པ་སྟེ་འགལ་བ་
བརྗོད་པ་ཡིན་ན་ཐ་དད་པ་ཁོ་ན་ལས་བརྗོད་ཚུལ་མེད་དོ་སྙམ་པ་སྤང་བའི་དོན་དུ་
ཡིན་ ནོ། ། གཉིས་ པ་ ལ། སོ་ སོར་ བཤད་ དང་ དོན་ བསྡུ་ བ། ། དང་ པོ་ ལ།
འབྲེལ་ཟླ་མ་དམིགས་རྟགས་ཡིན་ཚུལ། །ངོ་བོ་མ་དམིགས་རྟགས་སུ་འཐད། །དང་
པོ་ལ། དངོས་པོའི་འབྲེལ་ལས་རྟགས་ སུ་འགྱུར། ། དེས་དངོས་འབྲེལ་མེད་་་་་
རྟགས་གཞན་ཁེགས། ། རྟགས་དེས་རྟགས་ཅན་གོ་ཚུལ་ལོ། །དང་པོ། ཇི་ལྟར་
དངོས་ཉིད་སྒྲུབ་པ་ལ། སོགས། གཉིས་པ། དེས་ནི་རྟོག་པས་སྦྱར་བའི་ཆོས། །
སོགས། གསུམ་པ། དེ་ལའང་ཁྱབ་པར་བྱེད་པའི་ཆོས། །སོགས། གཉིས་པ།
སྣང་རུང་གི་ངོ་བོ་མ་དམིགས་པ་ནི། མེད་པ་ལ་ནི་དེ་ཉིད་ཀྱི། །སོགས་ཏེ། དེ་
ལ་ཕྱོགས་གང་དུ་བུམ་པ་མ་དམིགས་པའམ་དམིགས་བྱེད་ཀྱི་ཚད་མ་མེད་པ་ན་དེ་ལ་
བརྟེན་ནས་འདིར་བུམ་པ་མེད་དོ་སྙམ་དུ་རང་རིག་གིས་ཉམས་སུ་མྱོང་བ་རྟགས་ལ་
བརྟེན་མི་དགོས་པར་སྐྱེ་བ་ཡིན་ནའང་། གྲུབ་མཐས་བློ་བསླད་པ་དག་ལ་སྣང་
རུང་མ་དམིགས་ཀྱང་མེད་ངེས་སུ་མི་འཛིན་པས་དེའི་ཐ་སྙད་མི་བྱེད་པ་ཡོད་པས་
དེའི་རྨོངས་ པ་བཟློག་པའི་དོན་དུ་ཡིན་ནོ། ། དེས་ན་མིག་ཤེས་ཀྱིས་བུམ་པའི་་་
གཟུགས་དམིགས་པའི་ཚེ་བུམ་པ་འདི་ནི་དབྱིབས་དང་ཁ་དོག་འདི་ལྟ་བུའོ་ཞེས་
གཞན་ལ་དྲི་བཤད་མི་དགོས་པར་རང་གིས་ཉམས་སུ་མྱོང་བ་ནི་དེ་འདྲའི་བློ་སྐྱེ་བ་
རང་རིག་གིས་ཉམས་སུ་མྱོང་བ་ལས་ཡིན་ལ། བུམ་པ་ལ་སྣམ་བུ་མེད་དོ་སྙམ་དུ་
ཉམས་སུ་མྱོང་བ་ནི་བུམ་པ་ལ་སྣམ་བུའི་རྣམ་པའི་བློ་གང་ཡང་རང་རྒྱུད་ལ་སྐྱེ་མ་
མྱོང་བ་རང་རིག་གིས་ཉམས་སུ་མྱོང་བ་ལས་ཡུལ་དེ་མེད་པའི་རྣམ་པ་ཅན་དུ་མྱོང་
བ་ཡིན་ཏེ། དེས་ན་ཡོད་པ་དང་མེད་པའི་དོན་འདི་དག་བློས་མངོན་སུམ་གཅོད་
151



དོ་སྙམ་པའི་མྱོང་བ་སུས་ཀྱང་ཁེགས་པར་མི་ནུས་པ་ནི་རང་རིག་གིས་རང་རྒྱུད་ལ་
བློ་གང་ཞིག་སྐྱེས་པ་དང་མ་སྐྱེས་པ་རང་ལ་མངོན་དུ་གྱུར་པས་གཅོད་པ་ཡིན་ཏེ་
རང་སེམས་ལ་གཡོ་སྒྱུ་སོགས་ཡོད་པ་དང་མེད་པ་ཉམས་སུ་མྱོང་བ་བཞིན་ནོ། །དེ་
འདྲའི་ཉམས་མྱོང་དེའི་སྒོ་ནས་ཡུལ་ཡོད་མེད་སོགས་ཐ་སྙད་ཐམས་ཅད་བྱེད་དེ།
སྔར་བླང་དང་དོར་བྱའི་དངོས་པོ་ཡི། །འཇུག་ལ་དེ་གཙོ་ཡིན་ཕྱིར་དང་། ། ཞེས་
གསུངས་པ་བཞིན་ནོ། ། གནད་འདི་ གལ་ཆེའོ། ། གཉིས་པ་དོན་བསྡུ། ་་་་་
དམིགས་པ་ནི་འདི་ཙམ་ཞིག ། སོགས་ཏེ། འབྲས་བུ་མ་དམིགས་པ་ནི་རྒྱུ་ནུས་
པ་ཐོགས་མེད་འགོག་པ་ལ་རྟགས་ཡིན་ཡང་སྤྱིར་རྒྱུ་ཙམ་ལ་མ་ངེས་ཤིང་བཤད་མ་
ཐག་པ་གསུམ་པོ་ནི་དམིགས་བསལ་མེད་པར་དགག་རྟགས་སུ་འགྱུར་བ་ཡིན་ནོ། །
གཉིས་པ་རྗེས་དཔག་ལས་གཞན་པ་ངེས་ཤེས་ཚད་མ་མིན་པ་ལ། དངོས་དང་དེ་
ལ་རྩོད་པ་སྤང་། ། དང་པོ། རྗེས་ སུ་དཔག་པས་མི་རྟག་ སོགས། ། སོགས་ཏེ།
བཅད་ཤེས་ལ་མི་བསླུ་བའི་བྱ་བ་གསར་དུ་བྱེད་པ་མེད་པས་ན་ཚད་མའི་མཚན་ཉིད་
ཐོབ་པའི་རྒྱུ་མཚན་གང་ཡང་མེད་དོ། ། གཉིས་པ་ལ། དངོས་འཇིག་གཅིག་ལ་
གནོད་བྱེད་མེད། ། དངོས་འཇིག་ གཞན་འདོད་ གནོད་བྱེད་མིན། ། དང་པོ་ལ།
ཐ་དད་སྒྲས་བརྗོད་མི་རུང་དང་། ། རྗེས་དཔག་འཇུག་པ་མི་རུང་སྤང༌། ། དང་པོ།
དུ་མའི་དངོས་དེ་བརྗོད་བྱ་མིན། ། སོགས། གཉིས་པ་ལ། མདོར་བསྟན་པ་
དང་རྒྱས་པར་བཤད། །དང་པོ། སྤྱི་ཡི་རྟེན་ནི་གྲུབ་པ་ན། ། སོགས། གཉིས་
པ་ལ། མ་ངེས་པ་ལ་རྗེས་དཔག་འཇུག །འཁྲུལ་རྒྱུ་མེད་ན་དེ་མི་དགོས། །དང་
པོ་ལ། མཐོང་ཡང་ངེས་པ་མེད་པའི་ཚུལ། ། དེས་ན་རྗེས་དཔག་འཇུག་པ་འོ། །
དང་པོ་ལ། ཕྱི་དང་ནང་གིས་མི་ངེས་ཚུལ། ། དང་པོ་ལ། ཕྱི་ནང་འཁྲུལ་རྒྱུ་
ཡོད་མི་ངེས། །དེ་མེད་ན་ནི་ངེས་ཚུལ་ལོ། །དང་པོ། འདྲ་བ་གཞན་ནི་ཡོད་པའི་
ཕྱིར། ། སོགས། གཉིས་པ། འདི་ལྟར་རྟོགས་མེད་བྱིས་བར་གྱི། ། གཉིས་པ་
ནང་བློའི་ནུས་པ་ཞན་པས་མི་ངེས་ཚུལ་ནི། ནུས་པ་དངོས་པོའི་རང་བཞིན་དུ། །
སོགས་ཏེ། ས་བོན་ལ་མྱུ་གུ་སྐྱེད་པའི་ནུས་པ་ཡོད་པ་སོགས་དངོས་པོའི་ནུས་པ་ནི་
152



མངོན་སུམ་གྱིས་བཟུང་ན་ཅིའི་ཕྱིར་མི་ངེས་ཏེ་ཕྱི་ན་འཁྲུལ་རྒྱུ་མེད་པས་སོ་ཞེ་ན།
དངོས་པོ་ལས་ནུས་པ་ཐ་དད་དུ་ཡོད་པས་མ་ཡིན་ཏེ། ཐ་དད་ན་དངོས་པོ་དེས་
འབྲས་བུ་ནམ་ཡང་མི་སྐྱེད་ཅིང་ནུས་པ་དེའང་ཐུག་མེད་དུ་འགྱུར་རོ། ། དེས་ན་
ནུས་པ་དེ་དངོས་པོ་ལ་མཐོང་བའི་དུས་སུ་མེད་པ་མིན་ཡང་ཕལ་བས་དེ་བཞིན་དུ་
ངེས་མི་ནུས་ཏེ་འབྲས་བུ་འབྱིན་པར་མཐོང་བའི་གནས་སྐབས་ལ་མ་བརྟེན་པར་
མཐོང་བ་ཙམ་གྱིས་གཅོད་མི་ནུས་པ་ནི་དངོས་པོ་ཇི་ལྟ་བུ་ཡིན་པ་དང་མཐུན་པར་
འཇུག་པའི་བློས་ནུས་པ་ཡོངས་སུ་མ་རྫོགས་པའི་ཕྱིར་རོ། །གཉིས་པ་མཐོང་ཡང་མ་
ངེས་པ་ཡོད་པ་དེའི་ཕྱིར་རྗེས་དཔག་འཇུག་པ་ནི། དེ་ཉིད་བཟློག་པའི་ཆེད་དུ་
ནི། ། སོགས། གཉིས་ པ་ མཐོང་ བས་ ངེས་ན་རྗེས་དཔག་དེ་མི་དགོས་ པ་ ལ།
མཐོང་བས་ངེས་པ་སྲིད་པར་བསྟན། །ངེས་ཀྱང་སྒྲ་རྟོག་དུ་མ་འཇུག །རང་གིས་
ངེས་པའི་རྒྱུ་མཚན་ནོ། །དང་པོ། བློ་གྲོས་ཆེན་པོས་མཐོང་ཉིད་ལས། ། སོགས་
ཏེ། དེའང་ཕལ་བའི་མཐོང་བ་ལས་བསམ་གཏན་དང་ལྡན་པའི་མཐོང་བ་་་་
འཕགས་ཤིང་དེ་ལས་ཐེག་དམན་འཕགས་པ་དང་དེ་ལས་ཐེག་ཆེན་འཕགས་པའི་
མཐོང་བ་ཁྱད་པར་འཕག་ཤིང༌། དེའང་ས་བཅུའི་ཁྱད་པར་གྱི་མཐོང་བ་གོང་དུ་
འཕགས་ལ། ཡོངས་སུ་མཐར་ཕྱིན་པ་སངས་རྒྱས་ཀྱི་གཟིགས་པས་ནི་དངོས་པོའི་
རང་བཞིན་ཇི་ལྟ་ཇི་སྙེད་ཀྱིས་བསྡུས་པའི་དོན་མ་ལུས་པ་གཟིགས་པའི་སྐད་ཅིག་དེ་
ལ་ཐུགས་སུ་ཆུད་དེ་དངོས་པོའི་རང་བཞིན་ལ་མི་ཤེས་པའི་སྒྲིབ་པ་མཐའ་དག་ཟད་
པར་སྤངས་པའི་ཕྱིར་རོ། །གཉིས་པ། ཐམས་ཅད་ལས་ནི་ལྡོག་པ་ཡིས། །སོགས།
གསུམ་པ། འཁྲུལ་རྒྱུ་མེད་ན་དེ་ཡི་ནི། ། སོགས། གཉིས་པ་དངོས་འཇིག་་་
གཞན་འདོད་ཀྱིས་མི་གནོད་པ་ལ། ཞིག་འཇིག་གཅིག་ན་རྗེས་དཔག་ཡིན། །
འཇིག་པ་ཆོད་པར་འདོད་པ་འཁྲུལ། །དང་པོ། ཡང་ན་འདིར་ནི་མི་དམིགས་
པའི། །སོགས་ཏེ། རང་གི་སྡེ་པ་ཉན་ཐོས་པ་ཁ་ཅིག་གིས་དངོས་པོ་སྐྱེས་ཙམ་མི་
རྟག་པ་མིན་ཏེ་སྐྱེ་འཇིག་གཉིས་འགལ་བས་ཆོས་གཅིག་ལ་མི་འདུ་བས་སྔར་རྒྱུ་ལས་
སྐྱེས་པ་དེ་ཕྱིས་ཞིག་པ་ལ་མི་རྟག་ཅེས་བརྗོད་ཅིང་མ་སྐྱེས་པ་ལ་འགག་པ་མི་སྲིད་
153



པས་དངོས་པོ་ཐམས་ཅད་སྐྱེ་འཇིག་གཉིས་དང་འབྲེལ་བ་ ཅན་དུ་འདོད་ཅིང་།
སྐྱེ་བ་དངོས་པོ་ཡིན་པས་མངོན་སུམ་གྱིས་གྲུབ་ལ་འཇིག་པ་དངོས་མེད་མངོན་སུམ་
གྱིས་མི་འགྲུབ་ཀྱང་། དགག་པ་ཐམས་ཅད་མི་དམིགས་པ་ལས་འགྲུབ་པས་སྐད་
ཅིག་ཐ་མའི་རྗེས་སུ་མི་དམིགས་པ་ལས་འགྲུབ་བོ་ཞེས་ཟེར་རོ། །དེའི་ལུགས་ལྟར་
ནའང་རབ་སྦྱོར་ཚད་མ་ཕུང་གསུམ་པ་མི་སྲིད་ལ། ཞིག་འཇིག་དོན་གཅིག་ཏུ་
སོང་བས་འགག་པ་ལ་མི་རྟག་པའི་སྒྲ་བརྗོད་ཀྱང་འགལ་བ་མེད་དེ། འཇིག་པའི་
ངང་ཚུལ་ཅན་དང་ཞིག་པ་གཉིས་ཀ་ལ་དེའི་སྒྲ་འཇུག་པ་ཙམ་ནི་དགག་ཏུ་མེད་
དོ། །འོན་ཀྱང་ཞིག་པ་དངོས་མེད་དངོས་པོ་མ་ཡིན་ཡང་དངོས་པོ་ཉིད་སྐད་ཅིག་
གཉིས་པའི་དུས་སུ་མི་སྡོད་པས་དུས་དེ་ལ་ལྟོས་ན་ཞིག་པ་ཡིན་ལ། རང་གྲུབ་པའི་
དུས་ནའང་སྐད་ཅིག་གཉིས་པར་མི་སྡོད་པ་ཅན་ཡིན་པ་ནི་དངོས་པོའི་ཆོས་ཉིད་
ཡིན་པས་འཇིག་པ་དོན་གཞན་དུ་འདོད་པ་དེས་དངོས་པོ་ལས་འཇིག་པ་གཞན་དུ་ ད་
མེད་པར་འདོད་པ་ལ་གནོད་མི་ནུས་ཏེ། འདུས་བྱས་དང་འདུས་བྱས་ཀྱི་མཚན་
ཉིད་དོན་གཞན་དུ་ཡོད་ན་འདུས་བྱས་རང་གི་ངོ་བོ་འདུས་བྱས་མིན་པར་ཐལ་ཏེ་ཚ་
བ་མེ་ལས་ཐ་དད་ན་མེ་ཚ་བ་མིན་པར་འགྱུར་བ་བཞིན་ནོ། ། དེས་ན་དོན་གཞན་
པའི་མི་རྟག་པ་ཞེས་སུ་གྱུར་ན་རིགས་པ་ཅན་པ་འགོག་པ་དེས་ཐུན་མོང་དུ་ཁེགས་
ཕྱིར་འདི་ལ་ཆེད་དུ་དགག་པའང་མ་མཛད་པར་རང་སྡེས་འདོད་པའི་རྣམ་གྲངས་
ཙམ་དུ་གསུངས་ཏེ་ཞིག་པ་ལ་མི་རྟག་པའི་སྒྲ་སྦྱར་ཞིང་རྒྱུན་འགག་ཁའི་མཐར་མི་
དམིགས་པའི་རྟགས་ལས་མེད་ངེས་སུ་སྒྲུབ་པ་ཙམ་ལ་འགལ་བ་མེད་པས་དེ་ལྟར་
བསྟན་ཏོ། །གཉིས་པ་ལ། ཕྱོགས་སྔའི་འདོད་པ་བརྗོད་དེ་དྲིས། །དེ་ལ་རིགས་
པའི་གནོད་པ་བསྟན། །དང་པོ། གང་གིས་མཐའ་གཉིས་ཆོད་ཡོད་པ་འམ། །
སོགས་ཏེ། དེའང་རིགས་པ་ཅན་པའི་ཞེ་འདོད་ལ་ཡོད་པ་ཙམ་མི་རྟག་པ་མིན་ཏེ་
ནམ་མཁའ་དང་ཕྱོགས་དང་བདག་ལ་སོགས་པ་རྟག་པའི་རྫས་ཀྱང་མི་རྟག་པར་
འགྱུར་བའི་ཕྱིར་རོ། །དེས་ན་ཡོད་པ་གང་ཞིག་མཐའ་གཉིས་ཀྱིས་ཆོད་པ་དེ་ནི་མི་
རྟག་པའོ། །དེ་འདྲའི་ཡོད་པ་ཁྱད་པར་བ་དེ་ལ་དེའི་མི་རྟག་པ་ནི་འཕྲོད་པ་འདུ་
154



བས་འབྲེལ་བའི་ཕྱིར་དངོས་པོ་དེའི་མི་རྟག་པ་ཞེས་སོགས་འབྲེལ་བའི་ཚིག་བརྗོད་
པ་འཐད་ཀྱི། འབྲེལ་བ་མེད་པ་ལ་ནི་དེ་མི་འཐད་དེ་ནམ་མཁའི་མི་རྟག་པ་ཞེས་
སམ་དངོས་མེད་ཀྱི་མི་རྟག་པ་ཞེས་མི་བརྗོད་པ་བཞིན་ནོ། །དེ་འདྲའི་འབྲེལ་བ་པ་
དེའང་ཡོད་པ་ཡིན་ནོ་ཅོག་དང་མི་འབྲེལ་ཏེ་མཐའ་གཉིས་ཀྱིས་ཆོད་པའི་ཡོད་པ་
ཁྱད་པར་བ་དེ་ལ་འབྲེལ་ལོ་སྙམ་དུ་སེམས་པ་ཡིན་ལ། འདི་དག་གི་དངོས་པོ་དང་
མི་རྟག་པ་དོན་ལ་ཐ་དད་ཡོད་པར་འདོད་པའི་རྩ་བ་ནི་དངོས་པོའི་མི་རྟག་པ་ཞེས་
ཆོས་དང་ཆོས་ཅན་བརྗོད་པའི་སྒྲ་བློ་ཐ་དད་ལ་ཞེན་པའི་ཚིག་ཙམ་གྱིས་བློ་འཕྲོགས་
ནས་བུམ་པ་དང་མི་རྟག་པ་ངོ་བོ་གཅིག་ལ་ལྡོག་པ་ཐ་དད་པའི་དོན་མ་ཤེས་པ་ཡིན་
ནོ། ། གཉིས་པ་ལ། སྔ་ཕྱི་མེད་མཐར་འདོད་པ་དགག །རྒྱུ་འབྲས་གཉིས་
མཐར་འདོད་པ་དགག ། དང་པོ། གལ་ཏེ་སྔ་ཕྱིར་མེད་ཡིན་ན། །སོགས་ཏེ།
དངོས་པོ་ཡོད་པ་རང་ཉིད་མི་རྟག་པའི་ངང་ཚུལ་ཅན་མིན་ན་གཞན་གྱིས་དེ་མི་རྟག་
པར་བྱ་མི་ནུས་ཏེ། ཡོད་པའི་ངོ་བོ་ཉིད་ཀྱིས་མི་རྟག་པ་སྤངས་ཏེ་གནས་པའི་ཕྱིར་
སྣང་བ་ནི་མུན་པར་ནམ་ཡང་འགྱུར་མི་སྲིད་པ་བཞིན་དུ་དེ་རྟག་པར་འགྱུར་ཏེ།
དེ་དང་འབྲེལ་བ་མེད་པའི་དངོས་མེད་གཞན་ཡོད་དུ་ཟིན་ཀྱང་དེས་དེ་ལ་ཁྱད་པར་
གྱི་བྱ་བ་གང་ཡང་མི་བྱེད་དེ་མཐའ་ཡིས་ཁོར་ཡུག་ནམ་མཁས་ཆོད་པས་བུམ་པ་མི་
འཇིག་པ་བཞིན་ནོ། །གཉིས་པ་ལ། དངོས་དང་དེ་ཡི་གྲུབ་དོན་བསྡུ། །དང་པོ།
གལ་ཏེ་རྒྱུ་འབྲས་མཐའ་ཡིན་ན། ། སོགས་ཏེ། སྔ་ན་མེད་པ་དང་ཞིག་ནས་མེད་
པ་ལ་སོགས་པ་འདི་དག་དངོས་པོ་དེ་སྔ་ན་ཡོད་པར་འཛིན་པ་སོགས་བཟློག་པའི་རྒྱུ་
མཚན་གྱི་གཞན་སེལ་བའི་སྒྲས་བརྗོད་པ་ཙམ་ཡིན་གྱི་རྟོག་པས་སྤྱི་མཚན་བརྗོད་པ་
ལ་ད་ལྟའི་དངོས་པོ་འབའ་ཞིག་ལས་དངོས་པོའི་མིང་མི་འཇུག་པ་མ་ཡིན་ཏེ་ཞིག་
པའི་བུམ་པ་དང་འབྱུང་འགྱུར་གྱི་བུམ་པ་དང་སྔ་ན་མེད་པའི་དངོས་པོ་དང་དངོས་
པོ་སྔར་མེད་པ་སོགས་ཇི་སྙེད་བརྗོད་རུང་བ་ཡིན་ནོ། །རིགས་པ་ཅན་པའི་མི་རྟག་
པ་འདོད་ཚུལ་འགོག་པའི་སྐབས་འདི་གཞན་ན་ཤིན་ཏུ་གསལ་བོར་བཤད་པ་མི་
འདུག་ཀྱང་འདིར་ཆེས་གསལ་བོར་བཤད་པ་ཡིན་ནོ། ། ཐ་སྙད་ཙམ་དུ་རྒྱུ་ཞིག་པ་
155



དང་འབྲས་བུ་སྐྱེ་བ་སྲང་མདའི་མཐོ་དམན་བཞིན་དུ་བར་གཞན་གྱིས་མ་ཆོད་པས་
ན། རྒྱུ་མ་ཞིག་བཞིན་དུ་བསྐྱེད་པ་དང་ཞིག་ཟིན་ནས་བསྐྱེད་པ་གཉིས་ཀ་མ་ཡིན་
ཏེ་བར་མ་ཆོད་པའི་རྒྱུ་འབྲས་ཀྱི་རྟེན་འབྲེལ་བརྟག་པར་དཀའ་བ་ཡིན་ཞིང་འབྲས་
དུས་ན་རྒྱུ་ཞིག་ཟིན་པ་ཡིན་ནོ། ། གཉིས་པ། དེ་ཕྱིར་མེད་དོན་སྒྲོ་འདོགས་པ།
སོགས། གཉིས་པ་ཡང་ཡང་ཤེས་པ་ཚད་མ་ཡིན་པ་འགོག་པ་ལ། དགག་དང་
བཞག་དང་རྩོད་སྤང་གསུམ། །དང་པོ་ལ། དངོས་དང་ཉེས་སྤོང་དགག་པ་འོ། །
དང་པོ། སྐད་ཅིག་སོ་སོར་ཐ་དད་ཕྱིར། ། སོགས། གཉིས་པ། གལ་ཏེ་དེ་
ཉིད་དཔེ་ཡིན་པའི། ། སོགས་ཏེ། མངོན་སུམ་སྔ་མས་གྲུབ་ཟིན་པ་དེ་ལ་ཕྱི་མས་
གསར་དུ་རྟོགས་རྒྱུ་མེད་དེ་ཨུཏྤལ་སྔོན་པོ་གྲུབ་ཟིན་ནས་ཡང་སྔོན་པོར་རྟོགས་སུ་
མེད་པ་དང༌། ལ་ལ་མེ་ཡོད་རྟོགས་ཟིན་ནས་ཡང་རྟོགས་གཉིས་པ་མེད་པ་བཞིན་
ནོ། །དེས་ན་མངོན་སུམ་སྔ་ཕྱིའི་རྟོགས་ཡུལ་གཅིག་ཡིན་པར་ཁས་ལེན་པ་ལ་ཚད་
མ་ཕྱི་མ་བཅད་ཤེས་འབའ་ཞིག་ལས་མི་སྲིད་ལ་བར་སྐབས་སུ་སྔ་མས་བཅད་ཟིན་ཀྱི་
བྱེད་པ་ཉམས་ནས་བརྗེད་པ་ན་ཕྱི་མ་ཚད་མར་འགྱུར་རོ་ཞེ་ན་ཡང་། བརྗེད་པ་
ན་སྔར་གྱི་དེ་ངོ་ཤེས་པའང་མི་སྲིད་ལ་མ་བརྗེད་ན་ཡུལ་གཅིག་པོ་དེ་ལ་ཚད་མ་ཕྱི་མ་
དོན་མེད་དོ། །རང་ལུགས་ལ་མངོན་སུམ་གྱི་ཡུལ་ཐམས་ཅད་གཅིག་པ་མི་སྲིད་པས་
མངོན་སུམ་མ་འཁྲུལ་བ་ཐམས་ཅད་རང་མཚན་དེ་ལ་ཚད་མ་ཡིན་ཞིང་། སྔར་དེ་
འདིའོ་སྙམ་པ་འམ། འདི་ནི་འདི་ལྟ་བུའོ་ཞེས་མཐོང་ཟིན་ངེས་པའི་བློ་ཐམས་
ཅད་རྟོག་བཅས་འབའ་ཞིག་ཡིན་ནོ། །གཞན་གྱི་ཞེ་འདོད་དངབསྲེ་བར་མི་བྱའོ། །
དེས་ན་ཙནྡན་མེ་མཐོང་བ་ལས་ཕྱིས་དུ་བའི་རྟགས་ལས་མེ་ཉིད་ད་ལྟ་ཡོད་པར་
རྟོགས་ན་ནི་རྗེས་དཔག་ཡིན་ལ། དེའང་ཙན་དན་དང་འབྲེལ་བའི་དུ་བ་ཡིན་
པའི་རྒྱུ་མཚན་ངེས་རུང་དུ་ཡོད་པའི་ཕྱིར་དེ་ལས་དེ་དཔག་པར་རིགས་པ་ཡིན་
ནོ། །དེའི་ཚེ་མེའི་རང་མཚན་མཐོང་བ་མེད་པས་མངོན་སུམ་གྱི་དོན་ནི་གང་ཡང་
མེད་དོ། །ཙན་དན་གྱི་མེ་དང་འབྲེལ་བའི་དུ་བ་ཡིན་པར་ངེས་རུང་གི་རྒྱུ་མཚན་མ་
མཐོང་ན་མེ་ཙམ་དཔོག་གི་ཙན་དན་གྱི་མེར་མི་ངེས་སོ། །དེའི་སྐབས་སུ་སྔར་གྱི་མེ་
156



དེ་ད་རུང་ཡང་གནས་སོ་སྙམ་ན་ནི་སྔ་ཕྱི་གཅིག་ཏུ་འཁྲུལ་བའི་བློ་ཙམ་ཡིན་ཞིང་། དུ་
བ་སོགས་རྟགས་ལས་སྔར་གྱི་མེ་དེ་འདི་ན་ཡང་འདུག་གོ་སྙམ་པ་ནི་རྟགས་དེ་མེ་
ཙམ་ལ་མ་འཁྲུལ་བ་ཡིན་པས་འབྲས་རྟགས་ཡིན་ཡང་སྔར་གྱི་དེ་འདིའོ་སྙམ་པ་ནི་
འཁྲུལ་བ་ཡིན་ནོ། ། སྔར་མངོན་སུམ་མཐོང་བ་སླར་ཡང་མཐོང་བ་ཞེས་པ་མི་སྲིད་
དོ། ། རང་མཚན་སྐད་ཅིག་མ་ཡིན་ལ་ནམ་མཐོང་བའི་ཡུལ་དེ་ལ་མངོན་སུམ་གྱིས་
རང་མཚན་གཞལ་བ་ཡིན་མོད་སྔ་ཕྱི་གཅིག་ཏུ་འཛིན་པ་ནི་རྟོག་བློ་འཁྲུལ་བ་ཡིན་
ནོ། ། དེ་ ལྟར་ དཔྱད་ པས་ ཚད་ མ་ གཉིས་ པོའི་ ཡུལ་ མ་ འདྲེས་ པར་ གནས་ ཏེ།
མངོན་སུམ་གྱི་ཡུལ་ནི་རྟག་ཏུ་རང་མཚན་ཁོ་ན་དང་། རྗེས་སུ་དཔག་པའི་ཡུལ་ནི་
སྤྱི་མཚན་ཁོ་ན་དང༌། རྗེས་དཔག་ཚད་མ་མིན་ཡང་མངོན་སུམ་མིན་པའི་བློ་
གཞན་གྱི་ཡུལ་ཐམས་ཅད་སྤྱི་མཚན་འབའ་ཞིག་ལ་འཇུག་པས་ན་རྟོག་རྟོག་མེད་ཀྱི་
ཤན་ཕྱེད་པར་གྱུར་པ་ན་ཚད་མའི་ཡུལ་ཕུང་གསུམ་པ་དང་། ཡུལ་གཅིག་ལ་ཚད་
མ་དུ་མས་ཡང་ཡང་ཤེས་པ་མེད་པར་རྟོགས་ནུས་སོ། ། གཉིས་པ། གཞན་དང་
མཚམས་ནི་སྦྱོར་བ་ཡི། །སོགས། གསུམ་པ། གལ་ཏེ་དེ་རྟགས་ལ་ལྟོས་ཕྱིར། །
སོགས། གཉིས་པ་མངོན་སུམ་རང་གི་ངོ་བོ་ལ། ། མངོན་སུམ་ཚད་མ་རང་ཉིད་
བཤད། ། ལྡོག་པ་མངོན་སུམ་ལྟར་སྣང་བཤད། ། དང་པོ་ལ། མངོན་སུམ་གྱི་ནི་
མཚན་ཉིད་བཤད། །མཚན་གཞི་བཞི་པོའི་ཁྱད་པར་བཤད། །དང་པོ་ལ། རྟོག་
བྲལ་ཡོངས་གཅོད་དུ་ནི་བསྒྲུབ། །རྟོག་བཅས་རྣམ་བཅད་ལ་ནི་དགག ། དང་པོ་
ལ། རྟོག་བྲལ་སྒྲུབ་བྱེད་རང་ལུགས་བཞག ། འགྲེལ་བྱེད་གཞན་གྱི་འདོད་པ་
དགག ། དང་ པོ་ ལ། མངོན་ སུམ་ རྗེས་ དཔག་ གིས་ སྒྲུབ་ ཚུལ། ། དང་པོ།
མངོན་སུམ་རྟོག་དང་བྲལ་བར་ནི། ། སོགས་ཏེ། ཚད་མ་མདོ་ལས། མིང་དང་
རིགས་སོགས་སྦྱོར་བ་ཡི། ། རྟོག་པ་དང་བྲལ་མངོན་སུམ་མོ། ། ཞེས་དང༌། ཡིད་
ཀྱང་དོན་དང་ཆགས་ལ་སོགས། ། རང་རིག་རྟོག་པ་མེད་པ་ཡིན། ། ཞེས་སོགས་
གསུངས་པའི་དོན་བཞིན་དུ་མངོན་སུམ་ཚད་མའི་ངོ་བོ་ལ་ལོག་པར་རྟོག་པ་དགག་
པའི་དོན་དུ་ཐོག་མར་མངོན་སུམ་ཐམས་ཅད་རྟོག་བྲལ་དུ་བསྒྲུབ་པ་ལ། སྤྱིར་
157



རྟོག་པ་ལ་གསུམ་སྟེ་ངོ་བོ་ཉིད་ཀྱི་རྟོག་པ་ནི་ཤེས་པ་ཀུན་ལ་ཡོད་དེ་ཡུལ་རྟོག་ཅིང་
ཤེས་པ་ཙམ་མོ། །རྟོག་དཔྱོད་ཀྱི་རྟོག་པ་ནི་རྩིང་བའི་རྣམ་པ་ཅན་ཏེ་བསམ་གཏན་
དང་པོའི་དངོས་གཞི་ཁྱད་པར་ཅན་ཡན་ཆད་ཀྱི་བློ་ལ་མེད་དོ། ། འདིར་བྲལ་བྱ་ནི་
གསུམ་པ་སྒྲ་དོན་འདྲེས་རུང་གི་རྣམ་པར་རྟོག་པ་དེ་ཡིན་ནོ། ། དེའང་འདི་ལྟར་
གྲུབ་མཐའ་ངན་པའི་སྒྲོག་ཏུ་མ་ཚུད་པའི་མཁས་པས་རང་བློ་རྣལ་དུ་བཞག་སྟེ་
བརྟགས་ན། དབང་བློ་ངོ་བོ་ཉིད་ཀྱིས་རྟོག་པ་དང་བཅས་པ་ཡིན་ན་སྒྲ་བློ་མི་སྐྱེ་
བ་དེའི་ཚེ་དབང་བློ་ཡང་ལྡོག་པར་རིགས་ནའང་རྟོག་པ་མེད་ཀྱང་དབང་བློ་མི་
འགག་པར་རང་གིས་མྱོང་བས་གྲུབ་པ་ཡིན་ནོ། །དེར་མ་ཟད་འཆད་པའི་ངག་ལྟ་
བུ་ལ་རྟོག་པ་སྐྱེ་བཞིན་དུ་མཐོང་བ་མི་འགག་པར་གནས་པ་ལྟ་བུས་ཀྱང་ཤེས་པར་
བྱའོ། ། གལ་ཏེ་ཡིད་ཀྱི་རྟོག་པ་པ་ནུབ་པ་དེའི་ཚེ་དབང་བློ་ལ་རྟོག་པ་ཡོད་ཀྱང་མི་
ཚོར་བ་ཡིན་ནམ་སྙམ་ན་མ་ཡིན་ཏེ། རང་གི་ཤེས་པ་ལ་རྟོག་པ་ཡོད་མེད་དེ་ལྟ་བུ་
རང་གིས་མྱོང་བས་ཡོངས་སུ་བཅད་པ་དེས་མ་གྲུབ་ན་རང་ལ་སེམས་ཡོད་མེད་དང་
བདེ་སྡུག་ཡོད་མེད་ཀྱང་རང་གིས་མི་ཤེས་པས་ཐེ་ཚོམ་ཟ་བར་འགྱུར་རོ། ། གཉིས་
པ་ལ། དབང་ཤེས་རྟོག་བྲལ་ཉིད་དུ་བསྒྲུབ། ། མཐོང་རྟོག་གཅིག་ཏུ་འདོད་པ་
དགག ། དང་པོ། གཅིག་ཏུ་མཐོང་བའི་ཁྱད་པར་ནི། ། སོགས་ཏེ། དེའང་
ཕྱི་རོལ་དོན་ལ་མི་ལྟོས་པར་ནང་གི་རྟོག་སྣང་དེ་ཡོད་ཀྱང་དེ་དབང་པོའི་ཡུལ་དུ་
སྣང་བ་མེད་པ་དེས་ན་དེ་དབང་བློའི་སྤྱོད་ཡུལ་མ་ཡིན་པའི་ཕྱིར་དོན་རང་མཚན་
དབང་པོའི་བློ་ལ་གསལ་བར་སྣང་བའི་ཚེ་ན་དེ་ཇི་ལྟར་སྣང་སྟེ་བརྡ་ཡུལ་ཡིན་པ་
དང་མ་ཡིན་པ་གསལ་བ་དང་མི་གསལ་བ་ཐུན་མོང་དང་ཐུན་མོང་མིན་པ་སོགས་ཀྱི་
ཁྱད་པར་ཡོད་པས་མིག་གི་ཡུལ་དུ་སྒྲ་མི་འགྱུར་བ་བཞིན་དུ་དབང་བློའི་ཡུལ་དུ་དེ་
ཅུང་ཟད་ཀྱང་འདྲེ་མི་སྲིད་ལ། དེ་ཉིད་ཡུལ་དུ་མེད་པས་ན་ཡུལ་ཅན་དབང་བློ་ལ་
རྟོག་པ་ཇི་ལྟར་ཡོད་དེ་བུམ་པ་སྣང་བའི་མིག་ཤེས་ལ་ཀ་བར་འཛིན་པ་མི་འདྲེ་བ་
བཞིན་ནོ། ། གཉིས་པ་ལ། མཐོང་རྟོག་གཅིག་མ་ཡིན་པར་བསྟན། །དེ་ལ་རྩོད་
པ་སྤང་བ་འོ། །དང་པོ། རྟོག་བཅས་རྟོག་པ་མེད་པའི་ཡུལ། ། སོགས། གཉིས་
158
-
，
，
ག
ས་བག་



པ་ལ། མགོ་སྙོམས་ཚུལ་གྱིས་རྩོད་པ་སྤང་། །དེ་ཡི་ཉེས་སྤོང་དགག་པ་འོ། །དང་
པོ། གལ་ཏེ་རྣམ་རྟོག་གིས་བཅད་པས། ། སོགས། གཉིས་པ་ལན་དགག་པ་ལ། །
གཞན་འདོད་ཁོ་ན་དེས་མི་འགྲུབ། །ལན་དེའི་དཔེ་དོན་མི་འཐད་པའོ། ། དང་པོ།
གལ་ཏེ་མགལ་མེ་མཐོང་བ་བཞིན། ། སོགས། གཉིས་པ་ལ། དོན་དགག་པ་
དང་དཔེ་དགག་པ་འོ། །དང་པོ་ལ། དངོས་དང་དེ་ལ་མི་འཐད་སྤང་། །དང་པོ།
ཡི་གེའང་ཅིག་ཆར་ཐོས་པར་འགྱུར། ། སོགས། སོགས་ཏེ། དེ་ལ་དབང་དྲུག་
ཡུལ་དྲུག་ཐམས་ཅད་དུས་གཅིག་པ་མིན་ཏེ་ཡིད་དབང་གཅིག་པུ་ནི་འདས་པ་ཡིན་
མོད་ཀྱི། དོན་ལྔ་དང་དབང་ལྔ་དུས་གཅིག་ཏུ་ཚོགས་པ་ན་དེའི་ཕྱི་ལོགས་སུ་ཤེས་
པ་ལྔ་སྐྱེ་བའི་སྐད་ཅིག་དེ་དང་མཉམ་པར་སྔར་འགགས་མ་ཐག་པའི་ཡིད་ལས་སྐྱེས་
པའི་ཡིད་ཤེས་ཀྱང་ལྔ་པོ་དེ་དང་མཉམ་དུ་ཡོད་ལ་ཇི་སྲིད་དུ་དེ་ལྟར་སྐྱེ་བ་ན་རྒྱུན་
འབྱུང་བའི་ཕྱིར་དོན་ལ་ཅིག་ཆར་སྐྱེ་བ་ཡོད་པའི་ཆ་ནས་གནོད་པ་སྟོན་པའོ། །
དེའང་སྐྱེད་མོས་ཚལ་གྱི་བཀོད་པ་མཐོང་བཞིན་མེ་ཏོག་སོགས་ཀྱི་དྲིའང་ཚོར་ལ།།
བུང་བའི་གླུ་ཡང་ཐོས་ཤིང་། རླུང་བསིལ་བའི་རེག་བྱ་ཡང་མྱོང་ལ། འབྲས་
བུའི་རོ་མངར་བ་མྱོང་བཞིན་ཡིད་ཀྱི་དཔྱོད་པ་ཡོང་རྒྱུ་བ་རྒྱུན་མ་ཆད་པ་ལྟ་བུའོ། །
གལ་ཏེ་ཆེད་དུ་ཡུལ་གཅིག་ལ་ཡིད་ལྷག་པར་གཏད་པས་ཡུལ་གཞན་འཛིན་པའི་དེ་
མ་ཐག་པའི་ནུས་པ་ཉམས་པར་བྱས་ན་ནི་ཐམས་ཅད་རྒྱུན་མ་ཆད་པར་མི་སྣང་
ངོ། །དོན་ལ་དེ་ལྟར་ཡིན་ཡང་ཐམས་ཅད་ཅིག་ཆར་སྣང་བ་རྟོགས་དཀའོ་སྙམ་ན།
རེ་ཞིག་གཟུགས་མཐོང་བཞིན་སྒྲ་ཐོས་པ་རྒྱུན་མི་ཆད་པ་སོགས་ལ་བསམས་ཀྱང་བློ་
དུ་མ་ཅིག་ཆར་འབྱུང་བ་རྟོགས་ནུས་སོ། ། ཅིག་ཆར་སྣང་བ་སྣ་ཚོགས་འཛིན་པའི་
བློ་དེ་རྒྱུད་གཅིག་གིས་བསྡུས་པ་ཡིན་པས་རིགས་མཐུན་པ་གཉིས་ལྷན་དུ་སྐྱེ་བར་མི་
འགྱུར་ཏེ། བློ་སྣ་ཚོགས་ཅིག་ཆར་འབྱུང་བ་ནི་དོན་ཉེ་བའི་དབང་གིས་ཏེ་མེ་ལོང་
གཅིག་ལ་རྣམ་པ་སྣ་ཚོགས་པའི་གཟུགས་བརྙན་དུས་གཅིག་ཏུ་ཤར་བ་བཞིན་ནོ། །
མེ་ལོང་གཅིག་ལས་མེད་པ་ལ་གཟུགས་གཅིག་གི་གཟུགས་བརྙན་གཅིག་ལས་གཉིས་
སུ་མི་འཆར་བ་བཞིན་རྒྱུད་གཅིག་གི་བློ་ལ་བློ་རིགས་མཐུན་པ་གཉིས་དུས་གཅིག་ཏུ་
159



མི་སྲིད་དོ། ། གལ་ཏེ་ཤེལ་ལ་ལར་མར་མེ་གཅིག་ལའང་གཟུགས་བརྙན་གཉིས་
སོགས་ འཆར་བ་བཞིན་དུ་རིགས་ མཐུན་པ་ གཉིས་ ཤར་ ཀྱང་ ཅི་འགལ་ སྙམ་ན།
དོན་གཉིས་སུ་མེད་པ་ལ་གཉིས་སུ་ཤར་བ་ག་ལ་སྲིད། གལ་ཏེ་ཟླ་གཉིས་བཞིན་དུ་
འཁྲུལ་ནས་ཤར་ནའང་རིགས་མཐུན་པ་མ་ཡིན་ཏེ། ཤེས་པ་དེའི་ངོར་ཕ་རོལ་ཚུ་
རོལ་གྱི་ཟླ་བ་གཉིས་སུ་ངེས་པའི་ཕྱིར་རོ། ། དེས་ན་ཅིག་ཆར་ ཤར་བའི་སྣང་བ་
ཐམས་ཅད་ཡུལ་གྱི་གོ་ས་དང་རྣམ་པས་ཐ་དད་པར་འགྱུར་གྱི་ནང་རིགས་མཐུན་པ་
མེད་དོ། །རྟོག་མེད་རྣམས་ནི་སྣང་བ་སྣ་ཚོགས་ཀྱི་རྐྱེན་ལས་དུ་མ་ཅིག་ཆར་འབྱུང་
ཤེས་ཀྱང་རྟོག་པ་ནི་གཟུང་དོན་གྱི་དབང་ལས་མ་ཡིན་པར་ཤེས་པ་སྔ་མའི་རྒྱུ་ལས་
ཡུལ་གང་ལ་གཞན་ཀུན་བཅད་ནས་དེར་རྟོག་པ་ཙམ་སྐྱེ་བ་ཡིན་པས་རྟོག་གཉིས་
ཅིག་ཆར་འཇུག་པ་མེད་དེ་རིམ་བཞིན་འབྱུང་བ་ཁོ་ནའོ། །དེ་ལྟར་དུ་མ་ཅིག་ཆར་
སྣང་ཡང་མཐའ་མེད་པ་མི་སྣང་སྟེ། ཕལ་བའི་དབང་པོ་དང་ཤེས་པས་ཉི་ཚེ་བའི་
ཡུལ་ཙམ་ལས་ཐམས་ཅད་ཁྱབ་པར་གཅོད་མི་ནུས་པའི་ཕྱིར་རོ། །གལ་ཏེ་འགལ་
རྐྱེན་དང་བྲལ་བའི་དབང་པོ་ཁྱད་པར་ཅན་དང་ལྡན་ན་ཡུལ་རྒྱ་ཆེན་པོའི་སྣང་
བའང་དུས་གཅིག་གཅོད་ལ་ཐམས་ཅད་མཁྱེན་པས་ཤེས་བྱ་ཐམས་ཅད་དུས་གཅིག་
ལ་གཟིགས་པའང་སྲིད་དེ། དགྲ་བཅོམ་བསེ་རུ་སྟོན་རྣམས་ཀྱིས། ། སྟོང་གཉིས་
གསུམ་དང་གྲངས་མེད་མཐོང་། ། ཞེས་གསུངས་པ་བཞིན་ནོ། ། གཉིས་པ། ལ་
ལར་ཀུན་ཏུ་ཆགས་སེམས་ཅན། ། སོགས། གཉིས་པ་དཔེ་དགག་པ། མགལ་
མེ་ལ་སོགས་མྱུར་འཇུག་པའི། སོགས། གཉིས་པ་འགྲེལ་བྱེད་གཞན་ལུགས་དགག་
པ་ལ། དབང་སྐྱེས་རྟོག་བྲལ་རྟགས་ཡིན་དགག །ཚུལ་དེས་གཞན་ཡང་ཁེགས་
ཚུལ་ལོ། །དང་པོ། ལ་ལ་དབང་སྐྱེས་ལ་སོགས་ཕྱིར། ། སོགས་ཏེ། བརྡ་ཡི་རྒྱུ་
ནི་འདྲེས་རུང་གི་རྟོག་པ་དེ་ཡིན་ལ་དེ་གང་གི་རྒྱུད་ལ་མེད་ན་ཕྱིས་ཀྱང་བརྡ་མི་ཤེས་
ཏེ་དྲན་དང་མངོན་འདོད་གང་ཡང་མེད་པར་ད་ལྟའི་ཡུལ་ལ་ལྟ་བ་ཙམ་གྱིས་མངོན་
སུམ་འབའ་ཞིག་ཅན་དུ་འགྱུར་རོ། ། དེས་ན་ད་ལྟ་མངོན་སུམ་མ་མཐོང་བའི་ཟས་
དང་གཉེན་སོགས་མངོན་པར་འདོད་པའི་བློ་བྱིས་པ་ལའང་ཡོད་པས་ན་དེ་རྟོག་པ་
160
94



ཡིན་ནོ། །དེས་ན་བྱིས་པས་བརྡ་མི་ཤེས་པ་ཙམ་ཞིག་གིས་རྟོག་བྲལ་སྒྲུབ་པ་ཙམ་ནི་
ཅིར་ཡང་མི་རུང་ངོ། །གཉིས་པ། འདིས་ནི་མྱོང་སོགས་བཤད་པ་ཡིན། །སོགས།
གཉིས་པ་རྣམ་བཅད་དུ་རྟོག་བཅས་དགག་པ་ལ། དོན་སྦྱོར་རྟོག་པར་འདོད་པ་
དགག །སྒྲ་སྦྱོར་རྟོག་པར་འདོད་པ་དགག །དང་པོ་ལ། དགག་དང་བཞག་
དང་དོན་བསྡུ་གསུམ། །དང་པོ་ལ། རྟགས་འགོད་པ་དང་ཕྱོགས་ཆོས་བསྒྲུབ། །
དང་པོ་ལ། ཁྱབ་པ་སྒྲུབ་དང་རྟགས་འགོད་པའོ། །དང་པོ། ཁྱད་པར་དང་ནི་
ཁྱད་པར་གཞི ། སོགས་ཏེ། སྤྱིར་དོན་སྦྱོར་རྟོག་པ་ཞེས་པ་ནི་དོན་གྱིས་ཁྱད་
པར་དུ་བྱས་ནས་དོན་འཛིན་པ་སྟེ། དེ་ལ་ཆོས་ཐ་དད་ཀྱིས་ཁྱད་པར་དུ་བྱས་པ་
དབྱུག་པས་ཁྱད་པར་དུ་བྱས་ནས་སྐྱེས་བུ་དབྱུག་པ་ཅན་དུ་འཛིན་པ་ལྟ་བུ་དང༌།
ཐ་དད་མེད་པས་ཁྱད་པར་དུ་བྱས་པ་བ་ལང་གི་རིགས་དང་དཀར་པོ་སོགས་ཡོན་
ཏན་དང་འགྲོ་བ་སོགས་བྱ་བས་ཁྱད་པར་དུ་བྱས་པའི་གོང་བུ་འཛིན་པ་ལྟ་བུའོ། །
དེའང་ཕྱི་རོལ་པ་དག་གིས་གསལ་བ་མཐོང་བ་ན་དེའི་རིགས་ལ་སོགས་པའང་
དབང་ཤེས་ཀྱིས་འཛིན་པར་འདོད་ཀྱང་རིགས་དང་རིགས་ལྡན་སྦྱར་ནས་འཛིན་པ་
འདི་རྟོག་པ་ཡིན་གྱི་དེ་དབང་ཤེས་ལ་མེད་པར་བསྟན་ཏོ། ། གཉིས་པ། རིགས་
སོགས་ཀྱི། །བྱེ་བྲག་རྟོགས་པ་མེད་པའི་ཕྱིར། ། སོགས་ཏེ། སྐྱེས་བུ་དང་དབྱུག་
པ་བ་ལང་གི་རྭ་དང་རྣ་བ་སོགས་མཐོང་ཡང་རྣམ་པར་མ་ཆད་པར་གནས་པའི་དོན་
ཇི་ལྟར་ཡོད་པ་དེ་ཙམ་མཐོང་གི་དེ་དོན་སྦྱོར་རྟོག་པ་མ་ཡིན་ཏེ་ཡུལ་སྣང་བ་ཙམ་
མོ། ། དེའང་ཐ་དད་དུ་སྣང་བ་གང་ཡང་མེད་པའི་ཡུལ་རིལ་བོ་གཅིག་ནི་སྣང་བ་
མེད་ལ་ཆ་བཅས་སུ་སྣང་བ་ཙམ་ནི་དོན་དེ་ཉིད་སྣང་བ་ཙམ་དུ་ཟད་ཀྱི་ཕན་ཚུན་
ཁྱད་གཞི་དང་ཁྱད་ཆོས་སུ་སྦྱར་ནས་མ་བཟུང་གི་བར་དུ་དེ་དང་དེའི་རྟོག་པ་གང་
ཡང་མི་སྐྱེའོ། གཉིས་པ་དེ་ལྟར་རྩ་བའི་གཏན་ཚིགས་བཀོད་པ་དེའི་ཕྱོགས་ཆོས་
སྒྲུབ་པ་ལ། རིགས་གཞན་ཁས་བླངས་དག་གིས་གནོད། ། དེ་དག་མངོན་སུམ་
གྱིས་མི་འགྲུབ། ། དེ་ལ་གྲགས་པས་སྒྲུབ་མི་ནུས། ། དེ་བཞིན་རྗེས་དཔག་མེད་པ་
འོ། ། དང་པོ། རྗེས་འགྲོ་ ཅན་ གྱི་ རྣམ་ ཤེས་ གང་། ། སོགས། གཉིས་པ་ལ།
161



གང་སྦྱོར་རིགས་ཐ་དད་མ་གྲུབ། ། གང་གིས་སྦྱོར་བ་འཕྲོད་འདུ་ཡང་། ། དང་པོ།
དེ་ཉིད་མཚུངས་པ་ཉིད་ཡིན་ཡང་། ། སོགས། གཉིས་པ། དབང་པོས་འཕྲོད་
འདུ་འཛིན་མེད་ཕྱིར། ། སོགས། གསུམ་པ་ལ། དངོས་དང་དོགས་པ་སྤང་པ་
གཉིས། །དང་པོ། སྣལ་མ་འདི་ལ་སྣམ་བུ་ཞེས། ། སོགས། གཉིས་པ། སྣལ་
མ་དེ་རྣམས་ཀྱི་སྣམ་བུ། ། སོགས་ཏེ། འོ་ན་ཡན་ལག་སྣལ་མ་རེ་རེ་ནས་མངོན་
སུམ་གྲུབ་ཀྱང་དེ་ལས་མ་གཏོགས་པར་ཡན་ལག་ཅན་སྣམ་བུ་མེད་ན་ལྷགས་སྐྱོབ་ཀྱི་
བྱ་བ་མི་བྱེད་པ་ཁྱོད་ལའང་མཚུངས་ཤིང་། སྣམ་བུའི་མིང་ཡང་སྣལ་མ་ལ་་་
བཏགས་མིང་དུ་འགྱུར་ལ་དེའང་དེའི་སྔོན་དུ་སྣམ་བུའི་དངོས་མིང་ནམ་ཡང་མ་
གྲུབ་པས་ན་བཏགས་མིང་དེ་ཡང་མི་སྲིད་དེ། བ་ལང་གི་དངོས་མིང་སྔོན་དུ་མ་
གྲུབ་ན་ཁུར་བུ་སོགས་ལ་གདགས་སུ་མེད་པ་བཞིན་ནོ། །དེས་ན་ཡན་ལག་སྣལ་མ་
དང་ཡན་ལག་ཅན་སྣམ་བུ་དུས་གཅིག་ཏུ་ཡོད་དོ་ཞེ་ན། དེ་ལྟར་མ་ཡིན་ཏེ་ཡན་
ལག་ཅན་དང་ཡན་ལག་ཅེས་བྱ་བ་ནི་ཕན་ཚུན་ལྟོས་ནས་བཏགས་པ་ཡིན་གྱི་དོན་ལ་
ཐ་དད་དུ་གྲུབ་པ་གང་ཡང་མེད་དོ། ། བཞི་པ་ལ། མདོར་བསྟན་པ་དང་རྒྱུས་
པར་བཤད། །དང་པོ། དངོས་པོ་ལས་ནི་ཐ་དད་ཅན། ། སོགས་ཏེ། དབྱུག་པ་
དང་སྐྱེས་བུ་ཡན་གར་དུ་མཐོང་བ་ལ་འབྲེལ་བ་མེད་དེ་ཀ་བུམ་བཞིན་དང༌། བར་
མ་ཆད་པར་སྣང་ན་ཡང་དངོས་པོའི་རྣམ་པ་དེ་ལྟ་བུར་སྣང་བར་ཟད་ཀྱི་ཐ་དད་
པའི་རྣམ་པར་བཟུང་ཞིང་། དེ་ལའང་བར་མ་ཆད་པར་སྣང་བ་སོགས་ཀྱི་རྒྱུ་
མཚན་ལས་འབྲེལ་བ་བློས་མ་བཏགས་ཀྱི་བར་དུ་མཐོང་བ་ཙམ་གྱིས་འབྲེལ་བ་གང་
ཡང་སྒྲུབ་མི་ནུས་ཏེ་སྣང་བ་ཙམ་ལས་དཔྱོད་པ་མེད་པའི་ཕྱིར་རོ། །དེས་ན་མཐོང་
བ་ན་བར་མ་ཆད་པའི་སྣང་བ་ཅི་ཙམ་པ་དེ་ཙམ་མཐོང་གི་དོན་ལ་དོན་སྦྱར་བའི་
ཞེས་པའི་འབྲེལ་བ་ཅི་ཡང་མེད་དོ། ། གཉིས་པ་ལ། དམ་བཅའ་བརྗོད་དང་དེ་
དག་གི ། འཐད་པ་ལེགས་པར་སྒྲུབ་པ་འོ། ། དང་པོ། དངོས་པོ་ཁང་བཟང་
ཕྲེང་སོགས་ཀྱི། ། སོགས་ཏེ། བ་ལང་གི་རིགས་དང་བ་ལང་གི་དཀར་པོ་བ་ལང་
གི་འགྲོ་བའི་བྱ་བ་སྣལ་མའི་སྣམ་བུ་ལ་སོགས་འདི་དག་བརྗོད་འདོད་ཀྱི་རྟོག་པས་ཐ་ .
162



དད་པ་ལྟར་བསྟན་ནས་འབྲེལ་བ་སྒྲུབ་པ་ཙམ་ཡིན་ཀྱང་ལྡོག་པ་ཐ་དད་དོན་ལ་
དབྱེར་མེད་པའི་ཚུལ་ལ་རྨོངས་པའི་ཕྱི་རོལ་པ་རྣམས་ཚིག་གིས་བསླུས་ཏེ་ཚིག་ཐ་
དད་ཀྱི་དོན་བཞིན་དོན་ལ་འབྲེལ་ཡུལ་གཉིས་ཐ་དད་དུ་གྲུབ་ཅིང་འཕྲོད་པ་འདུ་
བས་འབྲེལ་བ་ཡིན་པར་རློམ་པ་རིགས་པ་ཅན་པ་རང་གི་ལུགས་ལ། རྫས་དང་
ཡོན་ཏན་ལས་དང་སྤྱི། །བྱེ་བྲག་འདུ་བ་རྣམ་པ་དྲུག ། ཅེས་པའི་ཚིག་གི་དོན་
དྲུག་པོ་འདིས་ཤེས་བྱ་ཐམས་ཅད་བསྡུས་པའི་ཕྱིར་འདིར་མ་འདུས་པའི་དངོས་པོ་
ཡོད་པར་མི་འདོད་ལ། དེ་ལྟ་ན་ཚིག་གི་དོན་དྲུག་གི་དངོས་པོ་ཞེས་པ་དེ་ཚིག་
དོན་དྲུག་ལས་ཐ་དད་པའི་དངོས་པོར་མི་འགྱུར་ན་ནི་དེ ་ཆོས་དང་ཆོས་ཅན་གྱི་
སྒྲས་བསྟན་པ་དོན་མེད་ལ། ཐ་དད་པའི་དངོས་པོར་གྱུར་ན་ནི་ཚིག་གི་དོན་དྲུག་
གིས་ཐམས་ཅད་བསྡུས་པར་སྨྲ་བའང་ཉམས་སོ། །ཁང་བཟང་གི་ཕྲེང་བ་ཞེས་པ་དེ་
ཁང་བཟང་ལས་གཞན་པའི་དངོས་པོ་ཕྲེང་བ་ཞེས་པ་ཡོད་ན་དེའང་དོན་དྲུག་པོ་
གང་དུའང་མ་འདུས་པར་འགྱུར་ཏེ། འདི་ལྟར་ཁང་བཟང་ཞེས་པ་རྫས་མིན་ཏེ་
རྡོ་ཤིང་སོགས་རིགས་མི་མཐུན་པའི་རྡུལ་གྱིས་ཡན་ལག་ཅན་གྱི་རྫས་མི་རྩོམ་པར་
ཁས་བླངས་པའི་ཕྱིར་ཁང་བཟང་རྫས་མིན་ལ། ཕྲེང་བ་ནི་ཡོན་ཏན་ཡིན་ལ་ཡོན་
ཏན་རྫས་ལ་བརྟེན་པར་ཁས་བླངས་པའི་ཕྱིར་ཁང་བཟང་གི་ཕྲེང་བ་ཞེས་ པ་མི་
འབྲེལ་བར་འགྱུར་རོ། ། གཉིས་པ་ལ། ཁང་བཟང་ཕྲེང་བ་ལྡན་པ་མིན། །རིགས་
ཀྱང་ཡིན་པ་དགག་པ་དང༌། །བཏགས་པར་འདོད་ཀྱང་མི་འཐད་པའོ། །དང་པོ།
གལ་ཏེ་ཁང་པ་ལྡན་ཡིན་ན། ། སོགས། གཉིས་པ། གལ་ཏེ་རིགས་ཡིན་ཁང་
གཅིག་ཀྱང་། །སོགས། གསུམ་པ་ལ། གཞན་གྱིས་འདོད་པའི་དངོས་བཏགས་
བཀག ། གྲུབ་དོན་རང་ལུགས་དངོས་བཏགས་བཞག ། དང་པོ་ལ། ཕན་ཚུན་
མཚུངས་པར་སྟོན་པ་དང་། །རང་ཚིག་འགལ་བའི་དཔེ་སྟོན་པའོ། ། དང་པོ། །
ཕྲེང་སོགས་ལ་ནི་ཆེན་པོ་སོགས། ། སོགས་ཏེ། གཞན་ཡང་མེ་ཏོག་རྒྱས་པ་ཅན་གྱི་
ནགས་ཞེས་བྱ་བ་གྲངས་ཀྱི་མཚན་ཉིད་ཅན་གྱི་ནགས་ལ་མེ་ཏོག་མེད་ཀྱང་ཤིང་གི་
རྫས་ལ་མེ་ཏོག་ཡོད་ལ། མེ་ཏོག་དང་གྲངས་གཉིས་རྫས་ལ་འཕྲོད་པ་འདུ་བ་ལ་
163



བརྟེན་ནས་ནགས་ལ་མེ་ཏོག་འབྲེལ་བར་བཏགས་ཞེས་ཁྱོད་འདོད་ཀྱང་ཕྲེང་བ་
ཆེན་པོ་ལ་དེ་འདྲའི་འབྲེལ་བར་གདགས་པའི་ས་བོན་ཀྱང་མེད་དེ། ཁང་བཟང་
དང་ཕྲེང་བ་རྫས་མིན་པར་འདོད་ཅིང་ཕྲེང་བ་དང་ཆེན་པོ་སོགས་ཁང་པའི་རྡོ་ཤིང་
སོགས་རེ་རེའི་ རྫས་ལ་མེད་པའི་ཕྱིར་རོ། ། གཉིས་པ། དངོས་སུ་མངོན་པར་
འདོད་པ་ལའང་། ། སོགས་ཏེ། དེ་བཞིན་དུ་བུམ་པ་ཞེས་པའི་སྒྲ་ད་ལྟ་བའི་བུམ་
པ་ལ་དངོས་མིང་ཡིན་ན་ཟངས་བུམ་སོགས་དེའི་བྱེ་བྲག་གང་ཡང་མིན་པའི་བུམ་
པའི་རིགས་ལ་དངོས་མིང་དུ་གྱུར་པ་སྟེ་བྱེ་བྲག་ལ་བཏགས་མིང་དུ་འགྱུར་རོ། ། ཁོ་
ན་རེ། མི་འགྱུར་ཏེ་ཚིག་གི་དོན་ཞེས་པ་དང་བུམ་པ་ཞེས་པའི་སྒྲས་ནི་རིགས་བརྗོད་
ལ། རིགས་དེ་གང་ལ་ཡོད་པ་ཀུན་ལ་དངོས་མིང་ཡིན་ནོ་ཞེ་ན། བུམ་པའི་
རིགས་ཞེས་བརྗོད་པ་ན་བུམ་པའི་སྒྲ་རྫས་ཀྱི་ཡུལ་ཅན་མིན་པར་འགྱུར་ཏེ་སྔ་ཕྱི་
གཉིས་ཀ་རིགས་ཁོ་ནའི་ཡུལ་དུ་འགྱུར་རོ། །དེས་ན་དེ་འདྲ་ཅིར་ཡང་མི་རུང་ངོ༌། །
གཉིས་པ་ལ། དངོས་དང་བཏགས་པའི་ཁྱད་པར་ཕྱེ། ། དེས་ན་སྒྲ་རྟེན་གྲུབ་མི་
དགོས། ། དང་པོ། ཇི་ལྟར་གྲགས་ལས་གྲུབ་གང་ཡིན། ། སོགས། གཉིས་པ་
གཞན་གྱི་འདོད་པ་དོན་སྦྱོར་རྟོག་པ་བཀག་ནས་རང་ལུགས་བཞག་པ་ལ། སྒྲ་
ཡིས་བརྗོད་བྱ་གཞན་སེལ་ཡིན། ། དེ་ཉིད་བརྗོད་བྱར་འགྱུར་ཚུལ་ལོ། ། དང་པོ།
ཐ་དད་ཀྱང་གང་དངོས་ཆོས་ཀྱིས། ། སོགས། གཉིས་པ་ལ། སྣང་བརྟག་ཕྱེས་
ན་དེ་དངོས་མེད། ། སྣང་བརྟག་བསྲེས་པས་བརྗོད་བྱར་རུང་། །དང་པོ། ལྡོག་
པ་བཞིན་དུ་སྒྲ་དག་ལས། །སོགས་ཏེ། དོན་རང་མཚན་དངོས་དང་དེ་ལ་རྗེས་སུ་
འགྲོ་བའི་རིགས་དང་ ཤེས་པའི་རང་མཚན་གང་ཡང་བརྗོད་བྱར་མི་འཐད་ལ།
རྗོད་བྱེད་ཀྱི་སྒྲས་དེ་མིན་བསལ་བ་ཙམ་གོ་བར་བྱེད་ནུས་པའི་ཕྱིར་རོ། ། དེའང་
བུམ་སྒྲས་བུམ་མིན་བཅད་པས་བུམ་པ་ཙམ་གྱི་ལྡོག་པ་སྟོན་ལ་བུམ་མིན་བཅད་པ་
དོན་ལ་ཡོད་པ་ཡིན་ནོ། །དེས་ན་ཞེན་པའི་དབང་གིས་རང་མཚན་བརྗོད་བྱར་འགྲོ་
བའང་རྣམ་བཅད་ཀྱི་གནད་འདི་ལ་མཐར་ཐུག་པ་ཡིན་ནོ། །དེ་ལྟར་དཔྱད་ན་ཕྱི་
དོན་རྐྱང་པ་དང་ནང་གི་བློ་རྣམ་ཡན་གར་བ་རེ་རེ་བརྗོད་བྱ་ཡིན་ན་བརྡ་དོན་གྲུབ་
164



པ་མི་སྲིད་ལ། དེ་གཉིས་ལས་ཐ་དད་པའི་བརྗོད་བྱ་དོན་གཞན་ཕུང་གསུམ་པ་
ཡང་མི་སྲིད་མོད། ཤིང་སྒྲས་ཤིང་མིན་ལས་ལོག་ཙམ་གྱི་གཞན་སེལ་བརྗོད་དོ་
ཞེས་བྱ་སྟེ། དངོས་པོ་ལ་དེ་མིན་གཅོད་པ་ཙམ་འདི་གོ་བྱ་ཡིན་པར་གྲུབ་བོ། །དེ་
ཡང་ཐ་སྙད་དུ་ཡིན་གྱི་དོན་དམ་པར་མ་ཡིན་ནོ། ། དེ་ལྟར་བརྟགས་ཤིང་དཔྱད་
ནས་སྣང་བརྟག་ཕྱེས་ན་སྤྱི་དང་བརྗོད་བྱའི་དངོས་པོ་རང་མཚན་པ་གང་ཡང་མི་
འགྲུབ་ བོ། ། གཉིས་ པ། དེ་ དངོས་ སྒྲོ་ བཏགས་ རྟོགས་ པ་ ཡིས། ། སོགས།
གསུམ་པ་དོན་བསྡུ། དེ་ཕྱིར་རིགས་སོགས་དེ་ལྡན་ནི། སོགས་ཏེ། དེས་ན་
རིགས་སོགས་ཐ་དད་གཅིག་ཏུ་སྦྱོར་བ་ནི་རྟོག་པས་སྦྱར་གྱི་དོན་ལ་དེ་ལྟ་བུ་མི་སྲིད་
པས་དོན་རང་མཚན་སྣང་བའི་དབང་ཤེས་ལ་དེ་འདྲ་རྟོག་པ་མེད་དོ། །གཉིས་པ་
མིང་སྦྱོར་རྟོག་པ་དགག་པ་ལ། མཐོང་ལ་རྟོག་པ་མེད་ཚུལ་བརྗོད། །ཡོད་ན་ཧ་
ཅང་ཐལ་བ་འོ། །དང་པོ། མཐོང་རྟོག་རྣམ་པ་འགལ་བར་བསྒྲུབ། །རྟོག་བཞིན་
མཐོང་ ལ་ རྟོག་ པ་ མེད། ། དང་ པོ། བརྡ་ དྲན་ པ་ ཡི་ རྒྱུ་ ཅན་ གྱི། ། སོགས།
གཉིས་པ་ལ། དངོས་དང་གཞན་དུ་ཧ་ཅང་ཐལ། ། དང་པོ། གཞན་ལ་འཇུག་
སེམས་ ཅན་གྱི་ཡང་། ། སོགས། ་ གཉིས་པ། གང་ལ་སྒྲ་ནི་ངེས་འགོད་པ། །
སོགས་ཏེ། གལ་ཏེ་གཟུང་དོན་མཐོང་བ་ན་དེའི་བརྡ་འཛིན་གྱི་གཟུང་དོན་མེད་
པར་ཡིད་རྟོག་བཅས་བཞིན་དུ་མི་འཛིན་ནོ་ཞེ་ན། དེ་གཟུང་དོན་གྱི་ཡུལ་ཅན་
ཡིན་ན་བརྡ་ལ་ཅི་ཞིག་ལྟོས་ཏེ་དོན་རང་གི་ངོ་བོ་སྣང་བ་ཙམ་དུ་ཟད་དོ། །དེ་ལྟར་
མིན་ན་སུ་ཡང་བརྡ་ལ་རྨོངས་མི་སྲིད་དེ་བརྡ་མི་ཤེས་པ་དུད་འགྲོ་སོགས་ཀྱི་དབང་
ཤེས་ཀྱིས་ཀྱང་བརྡ་འཛིན་པས་བརྡ་བྱེད་པ་ལ་མི་ལྟོས་པར་ཀུན་ཤེས་པར་ཐལ་
ལོ། །འདིར་ནི་སྒྲ་དོན་འདྲེས་འཛིན་ཁོ་ནས་ཆོག་གི་འདྲེས་རུང་མི་དགོས་ཏེ་མིང་
དང་དངོས་སུ་སྦྱོར་བ་ལ་འདྲེས་རུང་ཙམ་གྱིས་མི་འཐུས་པའི་ཕྱིར་རོ། །གཉིས་པ།
ཤེས་པ་ཐམས་ཅད་རྟོག་བཅས་ཡིན་ན་ཧ་ཅང་ཐལ་བ་ལ། ཡུལ་ཅན་འཛིན་རྣམ་
མྱོང་མེད་ཐལ། ། སྤྱོད་ཡུལ་རང་མཚན་མི་རྟོགས་པའོ། ། དང་པོ་ལ། རང་རིག་
མེད་པར་ཐལ་བ་དང་། ། དེས་ན་ཧ་ཅང་ཐལ་བ་བརྗོད། །དེ་ཕྱིར་རྟོག་མེད་གྲུབ་
165



ཚུལ་ལོ། །དང་པོ་ལ། རང་རིག་མེད་པས་མྱོང་མི་འཐད། །དེ་ཡི་ཉེས་སྤོང་ལན་
དགག་པའོ། ། དང་པོ། གཟུགས་ལ་གཟུགས་ཞེས་ མཐོང་བ་ན། ། སོགས་ ཏེ།
ཐ་སྙད་དཔྱོད་པའི་སྐབས་འདིར་རྟགས་དང་ལོ་རྒྱུས་སོགས་ལ་ལྟོས་མི་དགོས་པར་
མྱོང་སྟོབས་ཀྱིས་ཡུལ་གང་ལ་སྒྲོ་འདོགས་གཅོད་ནུས་པ་འདི་མངོན་སུམ་དུ་མ་གྱུར་
ན་སྔོན་པོ་ལའང་མིག་ཤེས་མངོན་སུམ་དུ་མི་འགྱུར་རོ། །ཡུལ་སྔོན་པོ་མངོན་སུམ་
གྱིས་མྱོང་བ་འདི་དང་འདྲ་བར་རང་བློ་གང་སྐྱེས་པ་འདི་ལའང་སོམ་ཉི་ཟ་མི་དགོས་
པར་ལྐོག་ཏུ་མ་གྱུར་པ་འདི་ལྟ་བུར་གྲུབ་བཞིན་རང་རིག་མེད་ཅེས་པ་ནི་རྫས་ལག་
ན་ཐོགས་བཞིན་བདག་གིས་མ་ཁྱེར་རོ་ཞེས་སྨྲ་བ་ལྟ་བུའི་མངོན་སུམ་ལ་བསྙོན་
འདིང་བའི་རྫུན་པོ་ཆེའི་རླབས་གཏོང་བ་ནི་འཇིག་རྟེན་དུ་ཡང་མི་མཛེས་ན་རིགས་
པ་སྨྲ་བ་ལ་ལྟ་ཅི་སྨོས། དེས་ན་དེ་ལྟ་བུར་སྨྲ་བར་མི་ནུས་སོ། །མཐོང་མྱོང་གི་ཐ་
སྙད་བསྙོན་མེད་འདི་ཙམ་ལས་དབུ་མའི་གཞུང་ན་བསྟན་པ་ལྟར་དོན་དམ་དཔྱོད་
པས་མི་འགྲུབ་པ་ནི་གཞན་རིག་ལའང་མཚུངས་སོ། །གཉིས་པ་ལ། རང་མྱོང་
འགོག་དང་གཞན་མྱོང་འགོག ། དང་པོ། དེ་ཉིད་ཀྱིས་མྱོང་ཡིན་ན་ནི། །
སོགས། གཉིས་ པ་ ལ། དུས་ མཉམ་ དང་ ནི་ མི་ མཉམ་ གཉིས། ། དང་ པོ།
དེས་ནི་དུས་མཚུངས་རྣམ་པར་ཤེས། ། སོགས། གཉིས་པ། འདས་པ་ལ་ནི་
དྲན་པར་འགྱུར། ། སོགས་ཏེ། འོ་ན་སྔར་འདས་པའི་འཁོར་ལོས་བསྒྱུར་བ་དང་
སངས་རྒྱས་ལ་སོགས་པ་ཇི་ལྟར་དྲན་ཞེ་ན། དེ་འདྲ་ལ་དྲན་པ་ཞེས་མི་བྱ་སྟེ་
འདས་པའི་དུས་ཀྱི་དངོས་པོ་ལ་རྟོག་པ་ཞེས་བྱའོ། ། དེ་འདྲ་བ་ནི་མ་འོངས་པའི་
དངོས་པོ་ལའང་ཡོད་པ་ཡིན་ནོ། །སྐབས་འགའ་ཞིག་ཏུ་འདས་པའི་རྟོག་པ་ཐམས་
ཅད་ལ་དྲན་པའི་མིང་གིས་བཏགས་པ་ཡོད་ན་ཡང་སྐབས་འདིར་བཤད་པ་རང་
གིས་ཉམས་སུ་མྱོང་བ་དྲན་པ་དང་མི་འདྲ་སྟེ་བྱེ་བྲག་གི་མིང་སྤྱི་ལ་བཏགས་པ་ཙམ་
དུ་ཤེས་པར་བྱའོ། །དེའང་དངོས་པོ་འདས་པ་ཡིན་པ་ལ་ཁྱད་མེད་ཀྱང་སྔར་རང་
གིས་མྱོང་བའི་དངོས་པོ་རྣམས་ད་ལྟ་དྲན་དུ་ཡོད་ལ། གཞན་དྲན་དུ་མེད་པའི་
ཁྱད་པར་མྱོང་བས་གྲུབ་པ་འདི་ལ་བརྩད་དུ་ཅི་ཞིག་ཡོད། ། གཉིས་པ་རང་རིག་
166



4.
མེད་ན་ཧ་ཅང་ཐལ་བ་ལ། རང་གཞན་བློ་གཉིས་རྟོགས་ཚུལ་གཅིག ། དོན་
རིག་ འདས་ པ་ སྒྲུབ་བྱེད་ མེད། ། དང་ པོ། རང་ བློའི་ བློ་ དང༌ གཞན་ གྱི་ བློ། །
སོགས་ཏེ། རང་གི་བློ་ཡིན་ཡང་རུང་ཉམས་སུ་མ་མྱོང་བ་དེ་ནི་ཇི་ལྟ་བུ་ཡིན་པ་
སོགས་ཤེས་པར་མི་ནུས་ཏེ། རང་གི་ དོན་སྙིང་དང་གཞན་ གྱི་དོན་སྙིང་་་་་
དབྱིབས་སོགས་ཇི་འདྲ་བ་དཔྱད་པའི་ཚེ་ན་གཅོད་ནུས་མི་ནུས་ལ་ཁྱད་མེད་པ་
བཞིན་ནོ། །དེས་ན་དེ་བཞིན་གཤེགས་པས་ཀྱང་གཞན་གྱི་རྒྱུད་ཚོད་གཞན་གྱིས་མི་
གཟུང་བར་གསུངས་ཀྱི་རང་གི་རྒྱུད་ཚོད་ཀྱང་རང་གིས་མི་ཟིན་པར་མ་གསུངས་པ་
འདིས་ཀྱང་རང་རིག་ཡོད་པར་བསྟན་པ་ཡིན་ནོ། ། གཉིས་པ་ལ། དངོས་དང་
གཞན་གྱི་ལན་འགོག་ པ། ། དང་པོ། དོན་ རིག་ འདས་ པ་ དཔེ་ དག་ དང༌། །
སོགས་ཏེ། དེས་ན་ཀུན་ཏུ་ཐ་སྙད་པའི་ཚད་མའི་སྐབས་ན་ཡུལ་སྔོ་སོགས་གཞན་
རིག་མངོན་སུམ་གྱིས་གྲུབ་པས་བརྩོད་དུ་མེད་པ་བཞིན་ཡུལ་ཅན་ཤེས་པ་རང་རིག་
གིས་གྲུབ་པས་མྱོང་བའི་ཐ་སྙད་འདི་ལ་བརྒལ་བརྟག་བྱར་མེད་པ་ཡིན་གྱི་ཡུལ་ཅན་
ཚད་མས་མ་གྲུབ་པར་ཡུལ་ཚད་མས་གྲུབ་པར་སྨྲ་བ་ནི་མིག་མི་འདོད་ལ་སྔོན་པོ་
མཐོང་བར་འདོད་པ་དང་འདྲའོ། ། ཡུལ་ཅན་ཚད་མས་གྲུབ་པར་འདོད་ན་ནི་
མངོན་རྗེས་གང་རུང་གིས་འགྲུབ་དགོས་ལ་མངོན་སུམ་སྔོན་དུ་མ་སོང་བར་རྗེས་
དཔག་གིས་མི་འགྲུབ་ཚུལ་བཤད་མ་ཐག་པ་ལྟར་ལ། མངོན་སུམ་གྱིས་གྲུབ་ན་ནི་
རང་རིག་མ་གཏོགས་པར་གཞན་རིག་གིས་མི་འགྲུབ་ཚུལ་བཤད་མ་ཐག་པ་དང་
འོག་ཏུ་རྒྱ་ཆེར་འཆད་པར་འགྱུར་རོ། ། གཉིས་པ། གལ་ཏེ་དེ་ཡི་ངོ་བོར་ནི། །
སོགས། གསུམ་པ་དེ་ལ་རྟོག་མེད་གྲུབ་ཚུལ་ནི། ཇི་ལྟར་རང་གི་ཡུལ་ཅན་གྱི། །
སོགས། གཉིས་པ་སྤྱོད་ཡུལ་རང་མཚན་མི་རྟོག་པར་ཐལ་བ་ལ། དངོས་དང་
དེ་ཡི་ལན་འགོག་པའོ། ། དང་པོ། སྤྱི་བརྗོད་ངང་ཚུལ་ཅན་སྒྲ་དང༌། ། སོགས།
གཉིས་པ་ལ། རྟོག་མེད་ཡོད་ན་འདོད་པ་གྲུབ། ། ཡོད་ཀྱང་རྟོག་པར་རྟེན་པ་
མིན། ། དང་པོ། གལ་ཏེ་རྟོག་མེད་འགའ་ཞིག་ཀྱང་། །གཉིས་པ་ལ། རྒྱུ་ལས་
མཐོང་རྟོག་ཐ་དད་སྒྲུབ། །དེ་ཕྱིར་ལྟོས་པ་མི་འཐད་པ། །དེས་ན་དབང་ཤེས་རྒྱུ་
167



གཞན་ཁེགས། །དང་པོ། ཕྱི་རོལ་དོན་ལ་ལྟོས་མེད་པར། །སོགས། གཉིས་པ་
ལ། དངོས་དང་དེ་ཡི་ཉེས་སྤོང་དགག་ ། དང་པོ། གལ་ཏེ་གཟུགས་ནི་བརྡ་
དྲན་ན། །སོགས་ཏེ། ཡིད་ཀྱིས་བརྡ་མི་འཛིན་པ་དེའི་ཚེ་མངོན་སུམ་གྱི་ཡུལ་དེའི་
བློ་འགག་དགོས་ཀྱང་དེ་མི་འགག་པར་མངོན་སུམ་མཐོང་ཞིང་སླར་ཡང་དེའི་བརྡ་
དྲན་ནའང་ཡུལ་མཐོང་བ་སྔར་དང་ཁྱད་མེད་པས་ན་དབང་བློ་བརྡ་དྲན་པ་ལ་ཅུང་
ཟད་ཀྱང་ལྟོས་པ་མེད་དོ། ། གཉིས་པ་ལ། ཐལ་བ་འགོད་དང་དེའི་ལན་འགོག།
དང་པོ། ་ གལ་ཏེ་རིམ་གྱིས་གཉིས་རྒྱུ་ཡིན། ། སོགས། གཉིས་པ། སྤྱི་ཙམ་
འཛིན་པ་ཡིན་ན་ནི། ། སོགས་ཏེ། དེས་ན་བརྡ་དྲན་པ་ནི་སྔ་ཕྱི་སྲེ་བའི་རྟོག་ཡུལ་
གྱི་ སྣང་བ་དེ་ ཙམ་ རྟོག་ངོར་ སྐྱེད་ པ་ཡིན་ གྱི་དེ་ ལ་ རྒྱུ་ རང་མཚན་མི་དགོས་ཏེ།
ཡུལ་མེད་ཀྱང་ནང་གི་རྩོལ་བ་དང་བརྡ་ཙམ་གྱིས་སྐྱེ་བ་ཡིན་ལ་ཡུལ་མཐོང་བ་ན་
དེའི་བརྡ་དྲན་ཡང་རྟོག་པའི་བག་ཆགས་སད་རྐྱེན་ཙམ་དུ་འགྲོ་ཡི་དབང་ཤེས་ལ་དེ་
འདྲེ་བ་མེད་དེ། དུ་བ་མཐོང་བས་མེ་དྲན་ཡང་དུ་བ་མཐོང་བའི་མངོན་སུམ་གྱི་
ཡུལ་དུ་མེ་མེད་པ་བཞིན་ནོ། །གསུམ་པ་དབང་ཤེས་རྒྱུ་གཞན་ཁེགས་པ་ནི། དེའི་
ཕྱིར་མིག་དང་གཟུགས་དག་ལ་། ། སོགས་ཏེ་བློ་སྐད་ཅིག་མ་རྒྱུན་གྱིས་འབྱུང་བ་
གང་ལ་དེ་མ་ཐག་རྐྱེན་ནི་བློ་རང་གི་སྔ་མར་གང་ཡོད་པ་དེ་ཙམ་ཡིན་པས་གཞན་དུ་
མ་སྨོས་ལ། རྒྱུ་གཞན་ནི་དབང་ཡུལ་གཉིས་པོ་འདི་ཙམ་དུ་ཟད་ཀྱི་བརྡ་དྲན་
སོགས་གཞན་གང་ཡང་རྒྱུར་མི་དགོས་པས་ན་དབང་བློས་ནི་ཡུལ་རང་མཚན་ཙམ་
གསལ་བོར་ན་འཛིན་པའི་ཕྱིར་སྤྱི་དང་འདྲེས་ནས་བཟུང་བ་མེད་ལ། དེའི་ཕྱིར་
དེ་ལ་སྤྱིའི་ཡུལ་ཅན་གྱི་རྟོག་པ་གང་ཡང་མེད་དོ། །གཉིས་པ་མཚན་གཞིའི་དབྱེ་བ་
ལ། །རྟོག་བྲལ་མངོན་སུམ་བཞི་པོ་བཤད། །བྲལ་བྱ་རྟོག་པ་བསྟན་མཇུག་བསྡུ། །
དང་པོ་ལ། དབང་པོའི་མངོན་སུམ་ཡིད་མངོན་སུམ། ། རང་རིག་རྣལ་འབྱོར་
མངོན་སུམ་བཞི། །དང་པོ་ལ། དབང་ཤེས་ཐ་སྙད་ལོག་རྟོག་དགག ། སྤྱོད་
ཡུལ་ལོག་པར་རྟོག་པ་དགག ། དང་པོ་ལ། རྩོད་པ་དང་ནི་ལན་གཉིས་སོ། །
དང་པོ། གལ་ཏེ་མངོན་སུམ་ཤེས་སྐྱེད་ལ། །སོགས་ཏེ། དབང་པོ་གཟུགས་
168



i++r |-
ཅན་པ་ལྔ་ལས་སྐྱེས་པའི་ཤེས་པ་ལ་དབང་ཤེས་ཞེས་དང་བྱེ་བྲག་ཏུ་མིག་ཤེས་ཞེས་
བཏགས་པ་ལྟ་བུ་དབང་པོའི་སྒོ་ནས་བཏེགས་ན་ཐ་སྙད་ཀྱི་ཡུལ་ཤེས་པ་དེ་དང་དེ་
གོ་ནུས་ཀྱི་ཡུལ་གྱི་སྒོ་ནས་བཏགས་ན་དེ་ལྟ་མིན་ཏེ། ཡུལ་ཤེས་དང་གཟུགས་ཤེས་
ཞེས་སོགས་བརྗོད་ན་གཞན་ཡིད་དང་ཐུན་མོང་གི་མིང་དུ་འགྱུར་བའི་ཕྱིར་རོ། །
དེས་ན་དབང་པོའི་སྒོ་ནས་བཏགས་པའི་ཐ་སྙད་འདི་ཆོས་ཅན། ཤེས་པ་འདི་ལ་
སྦྱར་དུ་རུང་བ་ཡིན་ཏེ། འདིའི་གོ་བྱེད་ཡིན་པའི་ཕྱིར། དཔེར་ན་རྔའི་སྒྲ་དང་
ནས་ཀྱི་མྱུ་གུ་བཞིན་ཞེས་པ་རང་བཞིན་གྱི་རྟགས་སོ། ། གང་སྦྱར་དུ་མི་རུང་བ་དེ་
དེའི་གོ་བྱེད་མ་ཡིན་ཏེ། མིག་ཤེས་ལ་གཟུགས་ཤེས་དང་རྔ་སྒྲ་ལ་དབྱུ་གུའི་སྒྲ་ཞེས་
དང་ནས་ཀྱི་མྱུ་གུ་ལ་ས་ལས་སྐྱེས་པའི་མྱུ་གུ་ཞེས་བཏགས་པ་བཞིན་ནོ། །དེ་འདྲའི་
སྦྱར་དུ་མི་རུང་བ་ཅན་གྱི་བརྡའི་མི་མཐུན་ཕྱོགས་ལ་གོ་བྱེད་དེ་ཡང་ཡོད་པར་མི་
སྲིད་ལ། གང་གོ་བྱེད་ཡིན་པ་དེ་ལ་སྦྱར་དུ་རུང་བ་ཡིན་པའི་ཁྱབ་པ་ཡིན་ནོ། །
དེས་ན་ཚད་མ་མདོ་ལས། ཐུན་མོང་མིན་པའི་རྒྱུ་ཡི་ཕྱིར། །དེ་ཡི་ཐ་སྙད་དབང་
པོས་བྱས། ། ཞེས་གསུངས་སོ། ། གཉིས་པ་ལ། ཡུལ་རང་མཚན་ལ་ལོག་རྟོག་
དགག །ཡུལ་མིན་ཡུལ་དུ་འདོད་པ་དགག །དང་པོ་ལ། ལུང་དོན་ལོག་པར་
རྟོག་པ་བསལ། ། ལུང་གི་དོན་བཞིན་བསྒྲུབ་པ་འོ། ། དང་པོ་ལ། མདོ་ཡི་ལུང་
དོན་གཞན་འདོད་འགོག ། དབྱིག་གཉེན་ལུང་དོན་བཤད་པ་འོ། ། དང་པོ།
བསགས་པ་དག་ནི་ཚོགས་པ་ཡིན། ། སོགས་ཏེ། དབང་ཤེས་ཀྱི་ཡུལ་དུ་སྤྱི་ཡོད་
པར་སྨྲ་བ་རྣམས་ན་རེ། ཆོས་མངོན་པ་ལས་ཀྱང་། རྣམ་པར་ཤེས་པའི་ཚོགས་
ལྔ་ནི་བསགས་པ་ལ་དམིགས་པ་ཅན་ནོ། །ཞེས་དང༌། སློབ་དཔོན་ཕྱོགས་ཀྱི་གླང་
པོའི་ཚད་མ་མདོར། དེར་དོན་དུ་མས་བསྐྱེད་པའི་ཕྱིར། །རང་དོན་སྤྱི་ཡི་སྤྱོད་
ཡུལ་ཅན། །ཞེས་གསུངས་པས་དབང་བློའི་ཡུལ་སྤྱི་ཡིན་ཏེ་དེའི་རྒྱུ་མཚན་རྡུལ་ཕྲ་
རབ་དབང་པོ་ལས་འདས་པ་ནི་ནམ་ཡང་དབང་པོའི་ཡུལ་དུ་མི་འགྱུར་བས་་་་་
བསགས་པ་དབང་པོའི་ཡུལ་ཡིན་ལ། དེ་ནི་ཚོགས་པའི་སྤྱི་ཡིན་ཏེ། གཞན་དུ་
རྡུལ་ཕྲན་རེ་རེའི་ངོ་བོ་ནི་སྔར་དང་ཁྱད་མེད་པས་ན་དབང་པོའི་ཡུལ་དུ་གྱུར་པ་མི་
169



འཐད་ལ། འདི་ནི་དབང་པོའི་ཡུལ་ཡིན་པའི་ཕྱིར་རོ་ཞེ་ན། དེ་ལྟར་མ་ཡིན་ཏེ་
སྤྱི་དང་རགས་སྣང་ཞེས་བྱ་བ་རྡུལ་རྣམས་ལས་དོན་གཞན་དུ་གྱུར་པ་དབང་པོ་སྐྱེད་
ནུས་ཀྱི་རྫས་ཅུང་ཟད་ཀྱང་མེད་དོ། །འོ་ན་བསགས་པ་ན་དམིགས་པ་ཇི་ལྟར་ཡིན་
ཞེ་ན། རྟེན་འབྲེལ་གྱི་ཆོས་ཉིད་ཀྱིས་ཚོགས་པ་ན་དབང་ཤེས་སྐྱེད་པ་ནི་ཡུལ་
དབང་ཡིད་བྱེད་ཚོགས་པས་ཤེས་པ་སྐྱེད་ཀྱི་མ་ཚོགས་ན་མི་སྐྱེད་པ་བཞིན་ནོ། །
གཉིས་པ། རྡུལ་ཕྲན་གཞན་དག་མེད་པར་ནི། སོགས་ཏེ། སློབ་དཔོན་
དབྱིག་གཉེན་གྱིས། མིག་གི་གཟུང་བར་བྱ་བ་ཉིད་ལ་སོགས་པས་སྐྱེ་མཆེད་ཀྱི་
རང་གི་མཚན་ཉིད་ཀྱི་ཡུལ་ཅན་དེ་དག་རྣམ་པར་ཤེས་པ་ཚོགས་ལྔར་འདོད་ཀྱི།
རྫས་ཀྱི་ མཚན་ ཉིད་ལ་ནི་མ་ཡིན་ནོ། ཞེས་གསུངས་པའི་ཕྱིར་འདི་དང་ ཀུན་
བཏུས་གཉིས་ཀས་དབང་ཤེས་ནི་སྤྱིའི་ཡུལ་ཅན་དུ་གསུངས་སོ་སྙམ་ན། ལུང་གི་
དོན་དེ་ལྟར་མ་ཡིན་ཏེ། ཆོས་མངོན་པ་ལས། འགའ་ཞིག་གི་ཚེ་སྔོན་པོ་གཅིག་
པུས་ཀྱང་མིག་ཤེས་སྐྱེད་ལ། འགའ་ཞིག་གི་ཚེ་སྔོ་སེར་སོགས་ཚོགས་པས་མིག་
ཤེས་ སྐྱེད་དོ་ཞེས་བཞག་པ་ལ། གལ་ཏེ་གཟུགས་སྒྲ་ལ་སོགས་ པའི་ཚོགས་པ་
འཛིན་ན་ཇི་ལྟར་རང་གི་མཚན་ཉིད་ཀྱི་ཡུལ་ཅན་ཡིན་ཞེས་བརྒལ་བ་ན། དེ་ལ་
ལན་དུ་སློབ་དཔོན་དབྱིག་གཉེན་གྱིས། སྔོ་སེར་སོགས་སོ་སོ་བའམ་ཚོགས་པ་
ཡིན་ཡང་རུང་མིག་ཤེས་སྐྱེ་བར་བྱེད་པའི་ངོ་བོ་དེ་ཙམ་སྐྱེ་མཆེད་ཀྱི་རང་མཚན་ཡིན་
ཏེ་རིགས་མཐུན་པ་དེ་དག་སྐྱེ་མཆེད་ཀྱི་རྫས་གཅིག་ཅེས་བྱའོ། །དེ་ལྟར་འཛིན་པ་
དེ་ནི་ཁྲ་བོ་མཐོང་བའི་ཚེ་སྔོ་སེར་སོགས་དེ་ཐམས་ཅད་སྐྱེ་མཆེད་ཀྱི་རང་མཚན་
གཅིག་ཏུ་རུང་གི་དེའི་ཚེ་ན་སྔོ་སོགས་རྫས་སོ་སོའི་རང་མཚན་རེ་རེ་ཡུལ་དུ་བྱེད་
པའི་རང་གི་མཚན་ཉིད་ཀྱི་ཡུལ་ཅན་གཅིག་ཁོ་ནར་ངེས་པ་མ་ཡིན་ཏེ་ཐམས་ཅད་
ཅིག་ཆར་འཛིན་ནོ་ཞེས་གསུངས་པ་ལ་རྒོལ་བའི་བསམ་པར་སྔོ་སོགས་རེ་རེ་ནས་མི་
འཛིན་པར་སྤྱི་འཛིན་པར་བཤད་དོ་སྙམ་དུ་ལོག་པར་རྟོག་པའོ། །དེས་ན་ཕལ་བའི་
དབང་པོས་རྡུལ་ཕྲ་རབ་ཡན་གར་དུ་བཟུང་བ་ནམ་ཡང་མེད་ལ། ཚོགས་པ་ན་སྐྱེ་
མཆེད་ཀྱིས་དབང་ཡུལ་ཡིན་ཡང་དེས་ཀྱང་ཕྲ་ རབ་བཟུང་བ་མ་ཡིན་ཏེ་ཆ་དང་
170



བཅས་པ་ཇི་སྙེད་པ་གཟུང་བར་ནུས་པའི་བར་དུ་འཛིན་པ་ཡིན་ཞིང་། དེ་ལའང་
ཆ་རྣམས་ལས་མ་གཏོགས་པའི་རགས་པ་མེད་པས་མཐར་ཕྲ་རབ་དང་རགས་པ་
གཉིས་ཀ་དབང་ཡུལ་དུ་མི་འཐད་པས་དེར་སྣང་བ་ཙམ་དུ་གྲུབ་པར་འགྱུར་གྱི་ཕྱི་
དོན་མི་འགྲུབ་པར་འོག་ཏུ་སྟོན་པར་འགྱུར་རོ། ། གཉིས་པ་ལུང་གི་དོན་བཞིན་
བསྒྲུབ་པ་ལ། །ལོག་རྟོག་འགོད་དང་དེ་བསལ་བ། ། དང་པོ། གལ་ཏེ་སྐྱེ་མཆེད་
གཅིག་ཡིན་ཡང་། ། སོགས། གཉིས་པ་ལན་ལ། ཏིལ་སོགས་ཅིག་ཆར་འཛིན་
མེད་ཐལ། ། ཁྲ་བོ་ཅིག་ཆར་འཛིན་མེད་ཐལ། །ནོག་སོགས་ཅིག་ཆར་འཛིན་མེད་
ཐལ། ། སྣ་ཚོགས་གཞན་དུ་ཤེས་མེད་ཐལ། ། དང་པོ་ལ། དངོས་དང་དེ་ཡི་ཉེས་
སྤོང་དགག ། དང་པོ། ཏིལ་སོགས་ཐ་དད་ལ་ཇི་ལྟར། །སོགས། གཉིས་པ།
འདི་ལ་མགྱོགས་པ་བཤད་ཟིན་ཏོ། །སོགས། གཉིས་པ་ལ། ཁྲ་ལས་དོན་ཉིད་དུ་
མར་བསྒྲུབ། །དེ་ལ་རྩོད་པ་སྤང་བ་འོ། ། དང་པོ། གཅིག་ན་ཁྲ་བོ་སྣང་མི་
རུང༌། ། སྣང་བས་དུ་མར་བསྒྲུབ་ པ་འོ། ། དང་པོ། ཕྱེ་མ་ལེབ་ཁྲ་ལ་སོགས་་་་
གཟུགས། ། སོགས། གཉིས་པ་ལ། དོན་དེ་དུ་མ་ཡིན་པས་བསྒྲུབ། ། བློ་ལ་སྣ་
ཚོགས་སྣང་བས་བསྒྲུབ། །དང་པོ་ལ། སྣ་ཚོགས་གཅིག་པར་གནོད་པ་བརྗོད། །
དེ་ལན་བཅོས་མ་བཅོས་ཁྱད་དགག ། དང་པོ། གལ་ཏེ་སྣ་ཚོགས་དེ་གཅིག་
ན། ། སོགས། གཉིས་པ། སྔོ་སོགས་རྣམ་པར་དབྱེ་བ་ནི། །གཉིས་པ་བློ་ལ་སྣ་
ཚོགས་སྣང་བས་བསྒྲུབ་པ་ལ། །རྟགས་འགོད་པ་དང་མ་ངེས་སྤང་། །དེས་ན་རྟོག་
མེད་ཀྱང་འགྲུབ་པ་འོ། །དང་པོ་རྟགས་འགོད་པ་ནི། བློ་རྣམས་སྣ་ཚོགས་ངོ་བོའི་
ཕྱིར། ། སོགས། གཉིས་པ་རྟགས་དེ་མ་ངེས་པ་སྤང་བ་ལ། དུ་མར་སྣང་རྒྱུ་
གཞན་ཡོད་དགག ། དུ་མར་སྣང་བས་འཁྲུལ་བ་དགག ། དང་པོ། རིགས་
མི་མཐུན་རྣམས་རྩོམ་མེད་ཕྱིར། ། སོགས། གཉིས་པ། རིམ་བཞིན་དུ་་་་
བཟུང་བ་ལ། །སོགས། གསུམ་པ། དེ་ཕྱིར་གཅིག་དོན་དུ་མ་ཅན། ། སོགས།
གཉིས་པ་ཁྲ་སྣང་ལས་དོན་དུ་མར་སྒྲུབ་པའི་སྐབས་ལ་རྩོད་སྤང་ལ། ཤེས་གཅིག་
སྣ་ཚོགས་མི་སྣང་བའི། ། རྩོད་པ་འགོད་དང་དེའི་ལན་གཉིས། ། དང་པོ། སྣ་
171



ཚོགས་སྣང་ཅན་དོན་རྣམས་ལ། ། སོགས། གཉིས་པ། དོན་དམ་སྣ་ཚོགས་སུ་
མ་གྲུབ། ། ཐ་སྙད་སྣ་ཚོགས་ཀྱང་མི་འགལ། །དང་པོ་ལ། མདོར་བསྟན་པ་དང་
རྒྱས་པར་བཤད། །དང་པོ། ཇི་ལྟ་ཇི་ལྟར་དོན་བསམས་པ། ། སོགས་ཏེ། དོན་
དམ་པར་ཤེས་པའང་སྣ་ཚོགས་པ་ཅན་གྱི་གཅིག་མ་ཡིན་པར་འདོད་པས་སྐྱོན་དེ་
ཡོད་པ་མ་ཡིན་ནོ། །དེས་ན་ཡང་དག་པའི་དོན་དུ་སྣ་ཚོགས་སུ་སྣང་བ་གང་ཡང་
དཔྱད་མི་བཟོད་པས་ན་སྣ་ཚོགས་གཅིག་པའི་ངོ་བོར་གྱུར་བའི་བློ་དང་དོན་གང་
ཡང་ཁས་མི་ལེན་ནོ། ། དེས་ན་སྣང་ཡང་དེ་ལྟར་མ་གྲུབ་པ་ཞིག་ལ་མི་བདེན་པར་
དགག་པ་འཇུག་སྟེ་འཁྲུལ་སྣང་ཡིན་པའི་ཕྱིར་རོ། །དེ་ལྟར་ཡང་ཆོས་དང་ཆོས་ཉིད་
རྣམ་པར་འབྱེད་པ་ལས། མེད་སྣང་དག་ལས་གང་རུང་ཞིག ། མེད་ན་འཁྲུལ་
དང་མ་འཁྲུལ་དང༌། །དེ་བཞིན་ཀུན་ནས་ཉོན་མོངས་དང༌། །རྣམ་པར་བྱང་བ་མི་
འཐད་དོ། ། ཞེས་གསུངས་པ་བཞིན་ནོ། ། གཉིས་པ་རྒྱས་བཤད་ལ། ཐ་དད་
མེད་པའི་ སྟོང་ཉིད་བསྒྲུབ། ། དེ་ལ་རྩོད་པ་སྤང་བ་འོ། ། དང་པོ་ལ། གཟུང་
འཛིན་གཉིས་པོ་སྟོང་བར་བསྒྲུབ། །དེས་ན་སྣ་ཚོགས་སྣང་བ་འཁྲུལ། །དང་པོ་ལ།
ཕྱི་དོན་ལ་ལྟོས་གཟུང་འཛིན་མེད། །ནང་ཤེས་ལ་ལྟོས་གཟུང་འཛིན་མེད། །དང་
པོ། དེ་ཕྱིར་དོན་དང་ཤེས་པ་ལ། ། སོགས་ཏེ། དེས་ན་རགས་སྣང་ནི་ཡན་ལག་
ལས་གཅིག་དང་ཐ་དད་གང་དུའང་མ་གྲུབ་པའི་ཕྱིར་བཏགས་པ་ཙམ་ལས་བདེན་
པར་གྲུབ་པ་གང་ཡང་མེད་དོ། །གང་སྣང་བ་དེ་ནི་ཆ་མེད་པའི་ཡན་ལག་གཅིག་
པུར་ གྱུར་པ་མེད་པའི་ཕྱིར་ སྣང་བ་རྣམས་བརྟག་མི་བཟོད་པ་ཁོ་ན་ཡིན་ནོ། །
གཉིས་པ་ལ། དངོས་དང་དེ་ཡི་གྲུབ་དོན་ནོ། ། དང་པོ། ཡོངས་གཅོད་ནང་
ཡིན་ཕྱི་རོལ་ལྟར། ། སོགས། གཉིས་པ། དེ་ཕྱིར་གཉིས་སྟོང་གང་ཡིན་པ། །
སོགས། གཉིས་པ་ ཐ་དད་དུ་སྣང་བ་འཁྲུལ་བ་ནི། དངོས་རྣམས་ཐ་དད་་་་
གནས་པ་འདི། ། སོགས། གཉིས་པ་རྩོད་སྤང་ལ། །ཤེས་ཉིད་སྟོང་བར་གསུངས་
པའི་ལུང་། ། སྟོང་ན་སྣང་བའི་རིགས་འགལ་སྤང༌། །དང་པོ་ལ། ཕྱི་དོན་ཁས་མི་
ལེན་པའི་ལན། ། ཁས་བླངས་བ་ཡི་ལུང་དོན་བཤད། ། དང་པོ། གཟུང་དང་
172



ř ir ir
ir
i
འཛིན་པའི་རྣམ་པ་ལས། ། སོགས་ཏེ། དེ་ཁོ་ན་ཉིད་དེ་སོ་སོ་རང་གིས་རིག་པའི་
ཡེ་ཤེས་དེ་མེད་པ་ཞིག་ན་དེ་ཁོ་ན་ཉིད་མཐོང་བའི་ཡུལ་ཅན་མི་སྲིད་པས་སུས་ཀྱང་
དེ་ཁོ་ན་ཉིད་མངོན་དུ་བྱ་བར་མི་རིགས་པས་ན་དེ་འདྲའི་གཉིས་སྟོང་གི་རང་རིག་
དེ་ཉིད་དེ་ཁོ་ན་ཉིད་ཡིན་གྱི་ཅི་ཡང་མེད་པ་རི་བོང་གི་རྭ་ལ་སོགས་པ་ལྟ་བུ་ཙམ་དེ་
ཁོ་ན་ཉིད་མ་ཡིན་ནོ། ། གཉིས་པ་ཕྱི་དོན་ཁས་ལེན་པའི་ལུགས་ཀྱིས་མཚན་ཉིད་
མེད་པའི་དོན་ནི། ཕུང་པོ་ལ་སོགས་བྱེ་བྲག་གིས། །སོགས། གཉིས་པ་རིགས་
འགལ་སྤང་བ་ལ། སྟོང་ཡང་གཉིས་སུ་སྣང་བ་འཐད། །དེ་ལ་མ་ངེས་སྤང་བ་
འོ། །དང་པོ། མ་རིག་གིས་བསླད་བདག་ཉིད་ལ། །སོགས་ཏེ། དེ་ལྟར་གཉིས་
ཀྱིས་སྟོང་པའི་རང་རིག་པ་ཙམ་དུ་ཡེ་ནས་གྲུབ་པ་ཡིན་ན་གཉིས་མེད་པ་ལ་གཉིས་
སུ་ཇི་ལྟར་སྣང་ཞེ་ན། མ་རིག་པས་བསླད་པ་མེད་ན་མི་སྣང་བ་བདེན་ཡང་བསླད་
པའི་དབང་གིས་མེད་ཀྱང་སྣང་བ་ཡོད་ལ། གལ་ཏེ་བསླད་པ་དེ་མེད་ན་སོ་སྐྱེས་དེ་
ཡང་ནི་མེད་པར་འགྱུར་རོ། །དེས་ན་བདེ་བ་ལ་སོགས་པ་ཡུལ་མེད་པར་རང་གི་ངོ་
བོར་མྱོང་དུ་ཟིན་ཀྱང་འཁྲུལ་བས་བསླད་ནས་ཇི་བཞིན་དུ་རྟོགས་པར་མི་ནུས་ཏེ་
སྐད་ཅིག་མ་མཐོང་བ་ལ་སོགས་པ་བཞིན་ནོ། །དེ་ལྟར་ཡང་ཆོས་ཉིད་རྣམ་འབྱེད་
ལས། ། དེ་སྣང་ཆོས་ཉིད་མི་སྣང་ཞིང༌། ། དེ་མི་སྣང་བས་ཆོས་ཉིད་སྣང་། །ཞེས་
གསུངས་པ་བཞིན་ནོ། །དེས་ན་འཁྲུལ་བས་བསླད་པ་ཐམས་ཅད་ལོག་པའི་སངས་
རྒྱས་ལ་ནི་དེ་ཁོ་ན་ཉིད་ཇི་ལྟ་བ་བཞིན་དུ་འགྱུར་གྱི་བསླད་པ་དང་བཅས་པ་རྣམས་
ཀྱིས་ཇི་ལྟ་བ་བཞིན་རྫོགས་པར་མངོན་དུ་བྱེད་མི་ནུས་པར་གསུངས་སོ། །དེ་ལྟ་
བུར་གཉིས་ཀྱིས་སྟོང་པའི་རང་རིག་པ་དེ་བཞིན་ཉིད་སོ་སོ་རང་གིས་རིག་པར་བྱ་བ་
ནི་སེམས་ཙམ་པའི་ལུགས་ཀྱི་བདག་མེད་གཉིས་ཡོངས་སུ་རྫོགས་པའི་ཆོས་ཉིད་དེ། །
འོད་སྲུང་གིས་ཞུས་པའི་མདོ་ལས། ཡོད་ཅེས་བྱ་བ་མཐའ་གཅིག་གོ ། མེད་
ཅེས་བྱ་བ་འདི་ནི་མཐའ་གཅིག་ཡིན་ནོ། །ཞེས་སོགས་གཟུང་བ་དང་འཛིན་པ་རྟག་
དང་མི་རྟག་སྐྱེ་སྐྱེ་མེད་སོགས་ལ་སྦྱར་ནས། མཐའ་འདི་གཉིས་ཀྱི་དབུས་གང་
ཡིན་པ་དེ་ནི་བརྟག་ཏུ་མེད་པ། བསྟན་དུ་མེད་པ། གནས་མེད་པ། སྣང་བ་
id
173



མེད་པ། རྣམ་རིག་མེད་པ། གནས་མེད་པ་ཞེས་བྱ་བས་རྣམ་པར་མི་རྟོག་པའི་
ཡེ་ཤེས་བསྟན་པ་ཡིན་ལ། དེ་དག་གི་དོན་ཆོས་ཉིད་རྣམ་འབྱེད་དུ། སྣང་བ་
མེད་ལས་གཉིས་དང་ནི། །ཇི་ལྟར་མངོན་པར་བརྗོད་པ་དང༌། ། དབང་པོ་ཡུལ་
དང་རྣམ་རིག་དང༌། ། སྣོད་ཀྱི་འཇིག་རྟེན་སྣང་མེད་ཕྱིར། ། དེས་ན་འདིས་ནི་་
བརྟག་མེད་པ། །བསྟན་དུ་མེད་པ་གནས་མེད་པ། །སྣང་བ་མེད་ཅིང་རྣམ་རིག་
མེད། །གནས་མེད་པ་ཞེས་བྱ་བ་སྟེ། །རྣམ་པར་མི་རྟོག་ཡེ་ཤེས་ཀྱི། །མཚན་ཉིད་
མདོ་བཞིན་བརྗོད་པ་ཡིན། །ཞེས་གསུངས་པ་བཞིན་ནོ། ། གཉིས་པ། དེས་དེ་
ཉིད་དོན་བཏང་སྙོམས་ཅན། ། སོགས་ཏེ། བསླད་པ་མེད་ན་གཉིས་སུ་སྣང་བ་
མེད་པ་དེར་མ་ངེས་ཏེ་བསླད་པ་ཐམས་ཅད་དང་བྲལ་བ་སངས་རྒྱས་ཀྱིས་ཀྱང་ཕུང་
ཁམས་སྐྱེ་མཆེད་ཀྱི་རང་བཞིན་རབ་ཏུ་བསྟན་པར་མཛད་པའི་ཕྱིར་ཕྱི་དོན་་་་་
གཟིགས་ནས་དེ་ལྟར་གསུངས་སོ་ཞེ་ན། གཉིས་སྣང་གིས་བསླད་པ་དང་བྲལ་བ་
དེས་གཉིས་སྣང་ཅན་གྱི་སེམས་ཅན་དག་གིས་བསམ་པ་དང་བསྟུན་ཏེ། དགེ་
སློང་དག་ཇི་ལྟར་སྣང་བ་རྟོག་པར་གྱིས་ཤིག ། ཇི་ལྟར་སྣང་བ་ལས་བཟློག་པར་
འཛིན་པར་མ་བྱེད་ཅིག ། ཅེས་གསུངས་པ་ལྟ་བུའོ། །དེ་ལྟར་བསྟན་ནས་རིམ་
གྱིས་དེ་ཁོ་ཉིད་ལ་དྲངས་པར་མཛད་པ་ཡིན་ནོ། ། གཉིས་པ་ཐ་སྙད་ཀྱི་ལན་ལ།
ཤེས་པ་གཅིག་ཏུ་བཞག་པར་འ ཐད། ། ཕྱི་དོན་དེ་དང་མི་མཚུངས་པའོ། །དང་པོ།
ཤེས་པ་སྔོ་སོགས་སྣ་ཚོགས་པ། ། སོགས་ཏེ། དོན་དམ་པར་ཤེས་པ་སྣ་ཚོགས་སུ་
སྣང་བ་བསླད་པ་ཡིན་གྱི་ཡང་དག་པ་མ་ཡིན་པར་གྲུབ་ཏུ་ཆུག་ཀྱང་ཐ་སྙད་དུ་སྣ་
ཚོགས་སུ་སྣང་བའི་ཤེས་པ་གཅིག་ཡོད་རུང་ན་དོན་ལའང་དེ་རུང་བར་འགྱུར་རོ་ཞེ་
ན། སྤྱིར་དུ་མ་ལ་གཅིག་ཏུ་བཏགས་པ་ཙམ་རུང་བ་ནི་དོན་ཤེས་གང་ལའང་མི་
དགག་མོད། འོན་ཀྱང་ཐ་སྙད་ཀྱི་སྐབས་སུ་ཤེས་པ་གཅིག་ལ་སྣ་ཚོགས་སྣང་བ་
དང་། སྣ་ཚོགས་པ་ཅན་གྱི་དོན་གཅིག་མི་འདྲ་སྟེ། སྐྱེས་བུའི་རྒྱུད་ཀྱི་མིག་ཤེས་
དེས་ཡུལ་གང་ཉེ་བ་སྣ་ཚོགས་དེ་བཞིན་དུ་འཛིན་ནུས་ཀྱི་སྔོ་སོགས་སོ་སོར་འཛིན་
པའི་ཤེས་པ་སོ་སོ་བ་རེ་རེ་མི་དགོས་པས་ན་ཤེས་པ་གཅིག་གིས་སྣ་ཚོགས་སུ་འཛིན་
174



ཅེས་བྱ་སྟེ། མེ་ལོང་གཅིག་ལ་སྣ་ཚོགས་འཆར་བ་བཞིན་ནོ། །དེ་ལྟ་བུར་སོ་སོར་
རྣམ་པར་ཆད་པ་མེད་པའི་དོན་གཅིག་མི་སྲིད་དེ་སྔོན་པོས་སྔོ་འཛིན་ཁོ་ན་སྐྱེད་ཀྱི་
སྔོན་པོ་གཅིག་གིས་སྣ་ཚོགས་སྐྱེད་པ་མི་སྲིད་པའི་ཕྱིར་རོ། །གལ་ཏེ། སྔོ་སོགས་
རྣམ་པར་དབྱེ་བ་ནི། ། སྣམ་ཁྲ་ལ་སོགས་དག་ལའང་མཚུངས། །ཞེས་པ་བཞིན་དུ་
ཤེས་པ་ལའང་སྔོ་སོགས་མཐོང་བ་སོ་སོར་དབྱེ་བར་ཅི་ སྟེ་མི་ནུས་ཏེ་ཡུལ་ ཁྲ་བོ་
མཐོང་བའི་བཀོད་པ་བཞིན་དུ་དེ་འཛིན་ཀྱང་དེ་ལྟར་དབྱེའོ་ཞེ་ན། ཤེས་པའི་ངོ་
བོ་ལ་རྣམ་པར་བཅད་ནས་ཐ་དད་དུ་བྱས་པ་མེད་དེ་ཤེས་པ་ཡུལ་ཐ་དད་པ་ན་རིས་
སུ་ཆད་པར་གནས་པ་ཅན་གྱི་ངོ་བོ་མ་ཡིན་པའི་ཕྱིར་རོ། ། གལ་ཏེ་ཡུལ་བཞིན་དུ་
ངེས་པར་ཐ་དད་དུ་དབྱེ་ནུས་ན་ཤེས་པ་ལ་ཁ་དོག་དང་དབྱིབས་སུ་དབྱེ་བར་ནུས་
ཤིང་མཐའ་ཡི་མཚམས་ཀྱང་དབྱེ་བར་ནུས་ལ། དེ་མ་ནུས་ན་ཁ་ དོག་དང་་་་་
དབྱིབས་ལ་སོགས་པས་ཐ་དད་པར་དབྱེ་བ་དེའང་དོན་ལ་འབབ་ཀྱི་ཤེས་པ་ལ་
འཇུག་པར་མི་འགྱུར་ཏེ། དཔེར་ན་རྟ་གླང་གཅིག་མིན་ཡང་རྨི་ལམ་གྱི་རྟ་གླང་གི་
སྣང་བ་ཤེས་པ་ལས་ཐ་དད་དུ་མེད་ལ། དེའི་ཕྱིར་སྣང་བ་དེ་གཉིས་ཀ་ཤེས་པའི་
རྫས་ཡིན་པར་འགལ་བ་མེད་ཅིང་དུས་མཉམ་པའི་ཤེས་པས་མྱོང་བ་ན་རང་རིག་
པའི་ངོར་སོ་སོར་སྣང་ཡང་མྱོང་བྱེད་རང་རིག་པ་གཅིག་ལས་སོ་སོར་བཅད་དུ་མེད་
པས་ཤེས་པ་གཅིག་ཉིད་གཟུང་འཛིན་སྣ་ཚོགས་སུ་སྣང་བ་འཐད་དོ། །དེས་ན་ཕྱི་
དོན་ཡོད་པ་གཞིར་བཞག་གི་སྟེང་ནས་གཞལ་ན་གཟུང་རྣམ་འཛིན་རྣམ་གཉིས་སུ་
མ་ཕྱེས་པར་མ་བརྟགས་འཇིག་རྟེན་དང་མཐུན་པར་སྤྱིར་བློ་གཅིག་གིས་དུ་མ་ཅིག་
ཆར་རྟོགས་སོ་ཞེས་པའི་ཐ་སྙད་དེ་ལ་མི་འཐད་པ་མེད་དེ། སྐྱེས་བུ་གཅིག་གི་རྒྱུད་
ཀྱི་བློ་ཐ་དད་དུ་མ་ཆད་པ་དེ་ལ་དུ་མ་ཅིག་ཆར་སྣང་བ་མྱོང་བས་གྲུབ་ཅིང་། ཡུལ་
སོ་སོ་ བཞིན་དུ་བློ་ཐ་དད་པར་ཡོངས་སུ་ཆད་པ་རེ་རེས་མཐོང་ན་སྣ་ཚོགས་བློ་
གཅིག་གིས་དུས་ཅིག་ཆར་མྱོང་བའི་རྣམ་པ་འདི་མེད་དགོས་ནའང་ནང་དུ་ཤེས་པ་
གསལ་རིག་ཆ་ཐ་དད་དུ་མེད་པ་གཅིག་གིས་མྱོང་བར་རང་རིག་གིས་གྲུབ་པ་དེས་ན་
བློ་གཅིག་གིས་སྣ་ཚོགས་མཐོང་ཞེས་པའི་ཐ་སྙད་འཐད་དེ། གཞན་དུ་ན་སྐྱེས་བུ་
175



དུ་མས་མྱོང་བ་བཞིན་དུ་ཐ་དད་པར་འགྱུར་གྱི་རྒྱུད་གཅིག་གིས་ཤེས་པས་མྱོང་བ་
ཉིད་ཀྱི་ཐ་སྙད་མེད་པར་འགྱུར་རོ། ། དེས་ན་སེམས་ལ་རྣམ་པ་སྣ་ཚོགས་པ་མེད་
ཅེས་མི་བྱ་ཞིང་རྣམ་པ་སྣ་ཚོགས་པ་སེམས་གསལ་རིག་གཅིག་གི་རང་བཞིན་ལས་ཐ་
དད་དུ་མེད་ཅེས་བྱ་བ་ཡིན་ནོ། །དེའི་ཕྱིར་སེམས་གཅིག་སྣ་ཚོགས་སུ་སྣང་བ་ནི་ཐ་
སྙད་ཤིན་ཏུ་འཐད་དེ། གནས་སྐབས་སུ་དབང་ཤེས་ལྟ་བུ་ལ་སྦྱར་ཀྱང་དོན་གྱིས་
གནས་དོན་ལུས་ཀྱི་སྣང་བ་ཐམས་ཅད་སེམས་ཙམ་དུ་འདོད་པ་ཡང་ཚུལ་དེ་ལྟར་
ཤེས་པར་བྱའོ། ། དེ་ལ་སྐབས་འདིར་གཞུང་འདིའི་དགོངས་པ་སྣ་ཚོགས་གཉིས་
མེད་དུ་སྨྲ་བ་རྣམས་ཀྱིས་ཚིག་འདི་ལ་བརྟེན་ནས་སྨྲ་བ་ཡིན་ནོ། །དེ་ལ་སྣ་ཚོགས་
གཉིས་མེད་པ་ནི་གཟུང་རྣམ་སྣ་ཚོགས་ཡོད་ཀྱང་འཛིན་རྣམ་གཅིག་གི་ངོ་བོར་
འདོད་པ་ཡིན་ན། རིགས་པ་འདིས་འཛིན་རྣམ་གཅིག་ཡིན་པར་བསྒྲུབ་ན་གཟུང་
རྣམ་ཡང་གཅིག་ཏུ་འགྱུར་ཏེ། ཤེས་པའི་རྫས་ཡིན་པས་ཁྱད་པར་གཞན་མི་རྟེན་
པ་དེ་ལའང་ཡོད་པས་དེ་ལྟར་སྒོ་ང་ཕྱེད་ཚལ་བའང་ཐ་སྙད་སྐྱོན་མེད་པར་འགྱུར་
རོ། །དེས་ན་རིགས་པ་འདི་ནི་བློ་གཅིག་ཏུ་ཁས་ལེན་པ་དང་དོན་གཅིག་ཏུ་ཁས་
ལེན་པ་ཐ་སྙད་དུ་མི་འདྲ་བའི་ཚུལ་ཙམ་སྟོན་པ་ཡིན་གྱི་སྣ་ཚོགས་གཉིས་མེད་པའི་
ཚུལ་སྒྲུབ་པ་ནི་མ་ཡིན་ནོ། །དེས་ན་ཇི་སྲིད་གཟུང་རྣམ་སྣ་ཚོགས་སུ་སྣང་བ་ཡོད་ན་
དེའི་འཛིན་རྣམ་ཡང་དེ་སྙེད་དུ་སྣང་སྟེ། དེ་ལ་གཅིག་ནི་མེད་པས་ཀྱང་། །
གཉིས་ཀ་ཉམས་པར་འགྱུར་བ་ཡིན། །ཞེས་གསུངས་པ་དང་ཚུལ་མཚུངས་སོ། །དེ་
འདྲའི་གཟུང་རྣམ་དང་འཛིན་རྣམ་སྣ་ཚོགས་པ་དེ་ལའང་ཕྱི་དོན་བཞིན་དུ་ཆ་ཐ་
དད་གཅད་དུ་མེད་པར་ གསལ་རིག་གི་ཤེས་ སྣང་ཙམ་དུ་ཟད་ཅིང་། གཟུང་་
འཛིན་གཉིས་སུའང་མ་གྲུབ་པས་ན་གནས་ཚུལ་ལ་གཉིས་སྟོང་གི་རང་རིག་ཙམ་དུ་
གྲུབ་པ་ཡིན་ནོ། །ཡང་རྒྱུན་གྱི་ལུགས་ལྟར་ན། དངོས་རྣམ་ཐ་དད་གནས་པ་ལ་
སོགས་པའི་ཚིགས་བཅད་གསུམ་གྱིས་རིམ་པ་ལྟར། དབུ་མ་དང་། རྣལ་འབྱོར་
སྤྱོད་པ་པ་དང་། ཉན་ཐོས་པའི་ལུགས་ཀྱིས་སྟོང་ཉིད་བསྟན་པར་ཡང་བཞེད་
ཅིང་། ཡང་གཞན་དག་གཟུང་འཛིན་གིས་སྟོང་པའི་རང་རིག་ཙམ་བསྒྲུབས་པ་
176



ལ་བརྟེན་ནས་གཞུང་འདིའི་དགོངས་པ་རྣམ་རྫུན་ལྟར་དུ་བཞེད་པའང་ཡོད་དོ། །
དེ་ལ་གཞུང་འདིའི་ཐ་སྙད་དཔྱོད་པའི་ཚད་མ་གཙོ་བོར་སྟོན་པ་ཡིན་པས་སྣང་བ་
ཐབས་ཀྱི་ཆ་འཆད་པ་ལ་གཉིས་སྟོང་གི་རྣམ་རིག་ཙམ་འཁོར་འདས་ཀྱི་སྣང་གཞི་
དང་འཆར་གཞིར་གྲུབ་པས་དེ་ཙམ་གཙོར་བཏོན་ནས་སེམས་ཙམ་གྱི་གྲུབ་མཐའི་
རྣམ་བཞག་གསལ་བོར་སྟོན་པ་ནི་གཞུང་ཉིད་ཀྱིས་གསལ་བས་བསྙོན་དུ་མེད་ལ།
སེམས་ཙམ་དེ་ལའང་དོན་དམ་པར་གཉིས་སྟོང་གི་རྣམ་ཤེས་གྲུབ་པར་སྨྲ་བ་ལ་སུ་
ཡང་མི་མཐུན་པ་མེད་པས་གཉིས་སྟོང་དུ་སྒྲུབ་པ་ཙམ་གྱིས་རྣམ་རྫུན་པ་ཡིན་པར་མི་
འགྲུབ་ཅིང་། རྣམ་བདེན་རྫུན་ནི་གཉིས་སྣང་དང་བཅས་པ་ཐ་སྙད་ཀྱི་སྐབས་སུ་
ཤེས་པ་ལ་རྣམ་པ་ཡོད་མེད་དུ་བཞེད་པའི་ཁྱད་པར་ཙམ་ཡིན་ཞིང་ཐ་སྙད་དུ་རྣམ་
མེད་དུ་ཉམས་སུ་མྱོང་བ་མི་འཐད་པས་གཞུང་འདིར་རྣམ་བཅས་སུ་བཞེད་པ་ནི།
ཡོངས་གཅོད་ནང་ཡིན་ཕྱི་རོལ་ལྟར། ། གནས་པ་འདི་ནི་ཆ་གཞན་ཡིན། ། ཞེས་
དང་། ཤེས་ལས་ཐ་དད་མ་ཡིན་ན། །ཇི་ལྟར་དོན་གཞན་འབྲང་བར་འགྱུར། །
ཞེས་དང་། །གལ་ཏེ་སྤྱི་ནི་ཤེས་ངོ་བོའི། །དོན་ཉིད་ཡིན་ན་ཐལ་བར་འགྱུར། །དེ་
ལྟར་འདོད་ཕྱིར་སྐྱོན་ཡོད་མིན། །ཞེས་དང༌། ལྷན་ཅིག་དམིགས་པར་ངེས་པའི་
ཕྱིར། ། སྔོ་དང་དེ་བློ་གཞན་མ་ཡིན། ། ཞེས་སོགས་གཞུང་གི་སྐབས་ཀུན་ཏུ་གསལ་
ལོ། །དེ་ལྟར་སློབ་དཔོན་ཕྱོགས་ཀྱི་གླང་པོས་ཀྱང་། ནང་གི་ཤེས་བྱའི་ངོ་བོ་ནི། །
ཕྱི་རོལ་ལྟར་སྣང་གང་ཡིན་ཏེ། །དོན་ཡིན་རྣམ་ཤེས་ངོ་བོའི་ཕྱིར། །ཞེས་གསུངས་
སོ། ། རྣམ་བཅས་པ་དེ་ལ་བཞེད་པ་གསུམ་ཡོད་པའི་ ཐ་སྙད་དུ་སྐྱོན་མེད་པར་་
དངོས་པོའི་སྟོབས་ཀྱིས་འོང་བ་ནི་གཟུང་འཛིན་གྲངས་མཉམ་པ་ཡིན་ཏེ་གཞན་དུ་
བཤད་ཟིན་པའི་ཕྱིར་འདིར་རྒྱས་པར་མི་སྤྲོའོ། །ཡང་དབུ་མ་རྒྱན་གྱི་རྣམ་བཤད་
ལས། །དེ་ལ་རྣམ་བཅས་པ་ལ་གཟུང་བའི་རྣམ་པ་དང་། དེ་འཛིན་པའི་ཤེས་པ་
གཉིས་ལ་བརྟགས་པའི་མུ་གསུམ་ཡོད་ལ། གཞུང་འདིར་ཐ་སྙད་དེ་གསུམ་གྱི་
ནང་ནས་གང་བཞེད་ཅེ་ན། དགེ་ལྡན་གྱི་མཁས་པ་རྣམས་ནི་ཚད་མ་དང་འདི་
ཀུན་མཐུན་པར་སྣ་ཚོགས་གཉིས་མེད་པར་བཞེད་ཅེས་གསུངས་ཀྱང་། སྤྱིར་ཁ་
177



ནང་ལྟ་རང་རིག་གི་དབང་དུ་བྱས་ནས་ཤེས་རྒྱུད་ཙམ་ལ་བསམས་ན། སྣང་བ་སྣ་
ཚོགས་སེམས་སུ་གཉིས་མེད་ཅེས་པ་དེའི་ཐ་སྙད་ཀྱང་རུང་བའི་སྐབས་ཙམ་ཞིག་
ཡོད་མོད་ཀྱི། མུ་གསུམ་པོའི་སྐབས་འདིར་ནི་དེ་ཙམ་མིན་པར་ཟླའི་སྟོབས་ཀྱིས་
རྣམ་པ་འཛིན་ཚུལ་ལ་གོ་དགོས་པས་ན་ཤིན་ཏུ་མི་འཐད་པས་ན་ལུགས་འདིར་ནི་དེ་
ཐ་སྙད་ཀྱི་ཚད་མས་གྲུབ་ཅིང་གནོད་པ་མེད་པ་ནི་གཟུང་འཛིན་གྲངས་མཉམ་པ་ཁོ་
ནར་མཐོང་བས་བདག་ནི་དེ་ཁོ་ན་ལྟར་སྨྲ་ལ། ཞེས་དང་། ཡང་། དེ་ལ་སྒོ་
ང་ཕྱེད་ཚལ་པའི་ལུགས་ལ་སྐྱོན་བརྗོད་པ་དེ་དོན་དམ་པར་མ་ཟད་ཐ་སྙད་དུའང་
འཇུག་ལ་སྣ་ཚོགས་གཉིས་མེད་པའི་ལུགས་ལའང་ནམ་མཁའི་གོས་ཅན་ལུགས་སམ་
ཅི་ཞེས་སུན་འབྱིན་གྱི་ཚིག་དང་བཅས་ཏེ་བཀག་པ་དེའང་ཐ་སྙད་དུ་འཇུག་ལ་
གཟུང་འཛིན་གྲངས་མཉམ་འགོག་པའི་རིགས་པ་ནི་དོན་དམ་པར་འཇུག་གི་ ཐ་
སྙད་ཙམ་དུ་མི་འཇུག་པས་ལུགས་འདི་ཁས་ལེན་པ་འཐད་དོ། །ཞེས་དང་། ཡང་
དེ་ལྟར་གཞན་ན་མ་མཐོང་ཡང་ཚུལ་འདི་ཁོ་ན་ཐ་སྙད་དུ་ཁས་ལེན་ནོ་ཞེས་བདག་
གཅིག་པུ་འཇིགས་པ་མེད་པར་སྨྲའོ། །དཔལ་ཆོས་གྲགས་ཀྱི་བཞེད་པ་མཐར་ཐུག་
པའང་དེར་གནས་སུ་ཟིན་མོད། ཚུལ་བཞིན་གང་ན་གསལ་བློ་ལྡན་རྣམས་ཀྱིས་
རྒྱ་བོད་ཀྱི་གཞུང་བཀླགས་ན་འབྱིན་ནོ། །འདི་ལ་བརྗོད་དགོས་པ་མང་ཡང་རེ་ཞིག་
མདོ་ཙམ་བསྟན་པའོ། །ཞེས་དང༌། རྣམ་རྫུན་པ་འགོག་པའི་རིགས་པ་ནི། དེ་
ཉིད་ལས། དེ་ལ་རྣམ་རྫུན་པ་དག་གིས་སྣང་ངོའི་རྣམ་པ་འདི་ གཏན་ནས་མི་
འཆར་བར་ཁས་བླང་མི་ནུས་པས་དེ་སྣང་ངོ་ན་མེད་ཟེར་བ་མ་ཡིན་པས། མེད་
ཀྱང་ཉམས་སུ་མྱོང་བ་ཙམ་ཡོད་པར་འཐད་དེ་སྐྲ་ཤད་མེད་ཀྱང་དེ་བློ་ངོར་འཆར་རྒྱུ་
ཡོད་པ་བཞིན་ནོ་སྙམ་པའོ། ། དེ་མི་འཐད་དེ་འདི་ལྟར་ཞིབ་པར་དཔྱད་ན་གང་
སྣང་ཐམས་ཅད་སེམས་ལ་སྣང་བ་ཙམ་ལས་གཞན་དུ་འོས་མེད་པས། ཤེས་རྣམ་
གཉིས་ཀ་སེམས་ཡིན་པར་འདྲ་མོད། ལྟོས་ནས་ཕྱེས་ན་འཛིན་པའི་ཤེས་པ་དང་།
གཟུང་བའི་རྣམ་པ་གཉིས་སུ་ཐ་སྙད་གདགས་རུང་ནའང༌། དེ་གཉིས་ལྟོས་ནས་
བློས་ཕྱེས་པ་ཙམ་མ་གཏོགས་ངོ་བོ་གཅིག་ཡིན་པས་བཟང་ངན་བདེན་རྫུན་ཡོད་
178
ཨ་
- --
+---
+
ར
-
-
-
ད
ཀ
，
，，
,
，，
:
ཀ
+



མེད་ལ་སོགས་པའི་ཁྱད་པར་ཅི་ཡང་མེད་དེ་གཅིག་མེད་ན་གཅིག་མེད་དགོས་པ་
ཡིན་པ་ལ། རྣམ་རྫུན་པས་ཤེས་པ་དེ་ཡོད་ལ་རྣམ་པ་ནི་མེད་དོ་ཞེས་ཡོད་མེད་ཀྱི་
ཁྱད་ཕྱེས་པ་ཡིན་ཏེ། དེ་ཡང་སེམས་ཙམ་སྤྱིའི་ལུགས་ལ་ཤེས་པ་ལས་རྫས་གཞན་
དུ་གྱུར་པའི་དངོས་པོ་ཞིག་ཁས་བླངས་ན་སེམས་ཙམ་གྱི་ར་བ་ལས་འདའ་བས་དེ་
འདྲ་སུས་ཀྱང་ཁས་མི་ལེན་པས། ཆོས་གང་ཡོད་ན་ཤེས་པའི་བདག་ཉིད་དུ་ཡོད་
དགོས་པ་ཡིན་ཡང་། རྣམ་རྫུན་པ་འདིས་རྣམ་པ་དེ་ཤེས་པའི་རང་བཞིན་དུ་མི་
འཐད་པར་བལྟས་ནས་དེ་མེད་ཅེས་སྨྲ་བ་ཡིན་ཏེ། དེ་མེད་ཅེས་མ་བཞག་ན་ཡོད་
ན་ཤེས་པ་ལས་རྫས་གཞན་དུ་ཡོད་པར་མི་རིགས་ལ། ཤེས་པ་དང་རྫས་གཅིག་ཏུ་
ཡོད་ན་རྣམ་བདེན་པ་དང་ཁྱད་པར་མེད་པར་འགྱུར་བའི་ཕྱིར། རྣམ་པ་མེད་
པའམ། རྣམ་པ་ཤེས་པའི་རང་བཞིན་དུ་མི་བདེན་པའམ། རྣམ་པ་རྫུན་ལ་
ཤེས་པ་བདེན་པར་ཁས་ལེན་པའོ། །དེ་ལ་རྣམི་རྫུན་པ་ཁྱོད་ཀྱིས་རྣམ་པ་མེད་ཅེས་
ཟེར་བ་ལྟར་རྣམ་པ་དེ་མེད་དུ་ཆུག་ནའང་། འོན་ཀྱང་ཡོད་པར་འདོད་པའི་ཤེས་
པ་ཤེལ་སྒོང་འདྲ་བ་དེ་ག་རང་གྲོགས་མེད་གཅིག་པུ་འབའ་ཞིག་ལས་རྣམ་པ་སྣ་
ཚོགས་ཀྱི་རྣམ་པ་གསལ་ཞིང་ཉམས་སུ་མྱོང་བ་ག་ལ་སྲིད་དེ། རྣམ་པ་དེ་མེད་ན་
ཤེས་པ་གང་ལ་དམིགས་ནས་དེའི་བདག་ཉིད་ཅན་སྐྱེ་བར་འཐད་དམ་སོམས་ཤིག
དཔེར་ན། མཁའ་ལ་སྐྲ་ཤད་སྣང་བའི་ཚེ། སྐྲ་ཤད་མེད་ཀྱང་སྐྲ་ཤད་དུ་སྣང་བ་
ནི་ཤེས་པ་ཉིད་སྐྲ་ཤད་ཀྱི་རྣམ་པར་སྣང་བ་ཡིན་ནོ་ཞེས་སྨྲས་ན། སྐྲ་ཤད་མེད་
ཀྱང་དེར་སྣང་གི་མྱོང་བ་ཙམ་ཡོད་པ་མི་འགལ་ཡང་། སྐྲ་ཤད་དུ་སྣང་བའི་རྣམ་
པ་དེའང་མེད་ཟེར་ན། རང་བློ་སྐྲ་ཤད་ཀྱི་རྣམ་པ་ཅན་དུ་སྐྱེས་པའི་མྱོང་བ་དེའང་
གཏན་ནས་མེད་དགོས་པ་དང་འདྲ་བ་ཡིན་ནོ། །དེས་ན་རྣམ་པ་མེད་ཟེར་བ་དང༌།
རྣམ་པ་ཅིའང་འཆར་མི་སྲིད་པར་ཁས་བླངས་པ་གཉིས་སྐབས་འདིར་མགོ་མཉམ་
སྟེ། ཅིའང་མ་ཤར་ན་རྣམ་པ་མེད་པ་ཡིན་གྱི། གལ་ཏེ་རྣམ་པ་ཞིག་ཤར་ཕན་
ཆད་དེ་ཉིད་རྣམ་པ་ཡིན་ལ་ཤེས་པའང་ཡིན་གྱི། ཤེས་པ་མ་ཡིན་ཞེས་གཞག་མི་
རུང་ངོ༌། ། ཤེས་པ་མ་ཡིན་ན་ཤེས་པའི་ར་བ་ལས་འདས་པའི་མོ་གཤམ་གྱི་བུའི་ཁ་
179



དོག་བཞིན་དུ་ཤེས་པ་གང་གིའང་ཡུལ་དུ་འགྱུར་མི་སྲིད་པ་ནི་སྤྱིར་བཏང་ངོ༌། །
དེས་ན་འདི་ལྟར་ཤིན་ཏུ་གསལ་བོར་མྱོང་བ་གང་ཡིན་པ་དེ་ནི་རྫུན་ལ་ཉམས་སུ་
མྱོང་བ་མེད་པ་གང་ཡིན་དེ་ནི་བདེན་ནོ་ཞེས་པ་འདི་ལ་ལེགས་པར་སྨྲས་པ་ཅི་ཞིག་
ཡོད་དེ་མེད་དོ། ། ཞེས་དང་། ཡང་། དེ་ལྟར་ན་སེམས་ཙམ་མཚན་ཉིད་པ་ནི་
རྣམ་བདེན་པ་ཡིན་པས་རྣམ་བདེན་པ་འདི་གཞུང་བརླིང་ཞིང༌། རྣམ་རྫུན་པ་ཕྱི་
དོན་སེམས་སུའང་མི་བདེན་པར་འདོད་པས་བདེན་སྟོང་ལ་ཅུང་ཉེ་བས་དབུ་མ་
དང་མཚམས་སྦྱོར་ལྟ་བུ་ཡིན་པས་གོ་རིམ་གྱིས་འདི་གོང་མར་བཞག་ཀྱང་། ཐ་
སྙད་ལ་མི་འཐད་པ་ཆེན་པོ་འོང་བས་ཐ་སྙད་རྣམ་བདེན་པ་ཁོ་ན་ལྟར་ཁས་བླང་
བར་བྱ་བ་ཡིན་ནོ། ། ཞེས་སོགས་གསུངས་སོ། ། གཉིས་པ་ལ། ཐལ་བ་འགོད་
དང་ མ་ངེས་ པ་ སྤང་། ། དང་པོ། རས་ སོགས་ གཟུགས་ ནི་ གཅིག་ ཡིན་ན། །
སོགས། གཉིས་པ། ཐ་དད་ཅན་ནི་རྣམ་བསལ་བ། ། སོགས། གསུམ་པ་
ནོག་སོགས་ཅིག་ཆར་མི་འཛིན་པར་ཐལ་བ་ལ། དངོས་དང་དེ་ཡི་ལན་འགོག་
པའོ། ། དང་ པོ། ཇི་ ལྟར་ རང་ གི་ ཡན་ ལག་ བཅས། ། སོགས། གཉིས་ པ།
གལ་ཏེ་ཡོན་ཏན་གཙོ་བོ་དག ། སོགས། བཞི་པ་སྣ་ཚོགས་གཞན་དུ་མི་ཤེས་
པར་ཐལ་བ་ལ། ཐལ་བ་དངོས་དང་གཞན་གྱིས་ཀྱང༌། །དེ་ལྟར་ཁས་ལེན་དགོས་
པ་འོ། །དང་པོ་ལ། དངོས་དང་གཞན་གྱི་ལན་འགོག་པ། །དང་པོ། རང་གི་
དངོས་པོ་གཞན་དག་ལས། ། སོགས། གཉིས་པ། ཡོན་ཏན་ལ་སོགས་ཁྱད་
པར་ ནི། ། སོགས། གཉིས་ པ། སྒྲ་ སོགས་ དུ་ མ་ ཉིད་ ཡིན་ ཕྱིར། ། སོགས།
གཉིས་པ་ཡུལ་མིན་པ་སྤྱི་སོགས་དབང་ཡུལ་དུ་འདོད་པ་དགག་པ་ལ། ལྡོག་ཆ་
དབང་ཤེས་ཡུལ་མ་ཡིན། །དཀར་སོགས་ཡོད་ཀྱང་དེས་མི་གནོད། །དེ་ལ་མ་ངེས་
སྤང་བ་འོ། །དང་པོ། ཆོས་ཅན་ཐམས་ཅད་ལས་ལྡོག་པ། ། སོགས། གཉིས་པ།
གལ་ཏེ་དཀར་སོགས་ཡོད་གྱུར་ཀྱང་། ། སོགས། གསུམ་པ་ལ། གཅིག་ཀྱང་ཐ་
དད་སྣང་ལན་དགག ། གཅིག་པའི་སྒྲུབ་བྱེད་ངོ་ཤེས་དགག ། དང་པོ། བློ་
རྣམ་དོན་གཅིག་ཉིད་ཡིན་ཡང་། ། སོགས། གཉིས་པ། མཐོང་བ་རྟོགས་པ་
180



མེད་པར་ནི། ། སོགས། གཉིས་པ་ཡིད་མངོན་ལ། ཡིད་མངོན་མི་འཐད་རྩོད་
པ་བཀོད། །དེ་ལ་ལན་གྱི་བྱེ་བྲག་བརྗོད། ། དང་པོ། སྔར་མྱོང་བ་ནི་འཛིན་པ་
ན། ། སོགས། གཉིས་པ་ལན་ལ། ཐལ་བ་དང་པོའི་ལན་དང་ནི། །དེ་བཞིན་
ཐལ་བ་གཉིས་པའི་ལན། །དེ་ལ་མི་འཐད་རྩོད་པ་སྤང༌། ། དང་པོ། སྐད་ཅིག་
ཉིད་ཕྱིར་འདས་པ་ཡི། ། སོགས། གཉིས་པ། དེ་ཕྱིར་དབང་པོའི་རྣམ་པ་་་
ཤེས། ། སོགས། གསུམ་པ་ལ། ཡུལ་མ་ངེས་པར་ཐལ་བ་སྤང་། ། དབང་དོན་
རྒྱུ་རྐྱེན་མི་རུང་སྤང་། དང་པོ། རང་དོན་རྗེས་འགྲོའི་དོན་ལྟོས་ཅན། ། སོགས་
ཏེ། དེས་ན་སྔོ་འཛིན་སྐད་ཅིག་དང་པོ་དང་དུས་མཉམ་པ་སྔོན་པོའི་སྐད་ཅིག་མ་
དེ་ནི་སྔོ་འཛིན་དབང་མངོན་སྐད་ཅིག་གཉིས་པ་དང༌། ཡིད་མངོན་སྐད་ཅིག་
དང་པོ་གཉིས་ཀས་བཟུང་བ་ཡིན་ཡང་དུས་མཉམ་པའི་ཕྱིར་གཉིས་ཀའང་བཅད་
ཤེས་སུ་མི་འགྱུར་བར་ཚད་མར་འཐད་དེ་དཔེར་ན་སྔོན་པོ་གཅིག་སྐྱེས་བུ་གཉིས་ཀྱི་
མིག་ཤེས་ཚད་མས་དུས་མཉམ་པར་དམིགས་ན་གཉིས་ཀ་ཚད་མ་ཡིན་ཏེ་གང་རུང་
རེ་བཅད་ཤེས་སུ་མི་འགྱུར་བའམ། སྐྱེས་བུ་གཅིག་གིས་སྒྲ་དང་གཟུགས་དུས་
མཉམ་པར་དམིགས་ཀྱང་མངོན་སུམ་གཉིས་ཀ་ཚད་མ་ཡིན་པའམ། མིག་གཡས་
གཡོན་གཉིས་ཀས་སྔོན་པོ་གཅིག་དམིགས་ཀྱང་གང་རུང་རེ་ལས་སྐྱེས་པ་ཚད་མ་
མིན་ཞེས་སྨྲ་བར་མི་ནུས་པ་དང་འདྲའོ། ། གལ་ཏེ་དེ་ལྟ་ན་ཡུལ་གཅིག་ལ་དམིགས་
པའི་སྐྱེས་བུ་གཅིག་གི་རྒྱུད་ཀྱི་བློ་ཡིན་པའི་ཕྱིར་ཚད་མ་གཅིག་ཏུ་འགྱུར་རོ་ཞེ་ན།
མི་འགྱུར་ཏེ་ཡུལ་ཙམ་ཐ་དད་མེད་ཀྱང་རྟེན་ཐ་དད་ལས་སྐྱེས་པའི་ཤེས་པ་ཡིན་པའི་
ཕྱིར་དཔེར་ན་སྒྲ་ཤེས་དང་གཟུགས་ཤེས་བཞིན་ནོ། ། རྒྱུ་ཐ་དད་ལས་སྐྱེས་པའི་ཕྱིར་
ཤེས་རྫས་ཐ་དད་དུ་བཞག་ཀྱང་དུས་མཉམ་པའི་སྐྱེས་བུ་གཅིག་གི་བློ་ལ་རང་རིག་པ་
གསལ་རིག་ཙམ་གྱི་ཤེས་པའི་རང་བཞིན་གཅིག་ལས་རྒྱུད་ཐ་དད་དུ་མི་འགྱུར་ཏེ།
སྔར་བློ་གཅིག་ལ་དུ་མར་སྣང་ཡང་གཅིག་ཏུ་བཞག་རུང་བར་བསྟན་པ་བཞིན་ནོ། །
དེས་ན་དབང་ཡིད་ཀྱི་མངོན་སུམ་འདི་ལ་སྤེལ་མར་སྐྱེ་བ་དང༌། དབང་མངོན་
སྐད་ཅིག་དང་པོ་ཕན་ཆད་ཡིད་མངོན་ཁོ་ན་ཡིན་པ་དང་། དབང་མངོན་གྱི་རྒྱུན་
181



མཐར་སྐྱེ་བ་དང་། དབང་མངོན་སྐད་ཅིག་དང་པོ་ཕན་ཆད་རྒྱུན་འགྲོགས་ནས་
སྐྱེ་ཞིང་མཐར་དབང་མངོན་སྐད་ཅིག་ཐ་མའི་དུས་སུ་ཡིད་མངོན་སྐད་ཅིག་ཐ་མ་སྐྱེ་
བར་འདོད་པའི་ལུགས་བཞི་ལས་ཕྱི་མ་འདི་ཁོ་ན་ལྟར་ཁས་བླང་བར་བྱ་བ་ཡིན་
ནོ། །དེ་ལ་གཟུགས་འཛིན་ཡིད་མངོན་སོགས་ཡོད་པ་ནི་ལུང་ལས་མ་གཏོགས་པར་
རིགས་པའི་སྒྲུབ་བྱེད་གང་ཡང་མི་སྲིད་ལ། དབང་ཡིད་འགྲོས་ནས་སྐྱེ་བ་འདི་
ལུགས་ཐ་ཆད་ཡིན་ཞེས་དཔེ་ལ་ལར་སྣང་ཡང་། གཟུགས་སོགས་ལྔ་ཀ་ཐུན་མོང་
དུ་ཤེས་པ་འདི་ཡིད་ཡིན་གྱི་གཞན་དུ་དབང་ཤེས་ལྔས་ནི་རང་ཡུལ་སོ་སོ་བ་ལས་
གཞན་འཛིན་པ་མི་སྲིད་དོ། །གང་དུ་མིག་དེ་ཡུལ་ལ་མི་ལྟ་བར་བཙུམ་པ་སོགས་ཀྱི་
སྐབས་ན་མིག་བློའི་མངོན་སུམ་མེད་པ་བཞིན་གཞན་ཀུན་ལ་འདྲ་ཞིང་། དབང་
ཤེས་ལྔས་གཟུགས་སོགས་ཀྱི་རང་མཚན་ཇི་ལྟར་མཐོང་བ་ཕྱིས་སུ་དྲན་པར་བྱེད་པ་
དེ་ཡིད་མིན་ན་གཞན་གང་ཞིག་ཡིན། ཡུལ་མཐོང་བའི་དབང་ཤེས་ལྔ་ལས་
གཞན་དུ་དེ་དུས་་མཐོང་མཁན་ཡིད་ཤེས་མི་དགོས་ན་དེ་དུས་ཀྱི་ཡིད་དང་དབང་
ཤེས་ཐ་དད་མེད་པར་འགྱུར་རོ། ། དེས་རང་གིས་མ་མྱོང་བར་གཞན་གྱིས་མྱོང་བ་
དྲན་ན་ནི་ཧ་ཅང་ཐལ་ལ། རྒྱུད་གཅིག་པས་དྲན་ན་ནི་མིག་བློས་ཀྱང་སྒྲ་དྲན་པར་
འགྱུར་རོ། །དབང་ཤེས་ལ་དེ་ལྟར་ཕན་ཚུན་དྲན་པ་མེད་དེ་རང་ཡུལ་སོ་སོ་ལ་ངེས་
པའི་ཕྱིར་སྙམ་ན། གཟུགས་སོགས་ཡུལ་ལྔའི་རང་མཚན་གསལ་བོར་མཐོང་བའི་
ཡིད་མངོན་ཡོད་པར་གྲུབ་སྟེ་གཟུགས་སོགས་ཡུལ་ལྔ་ཇི་ལྟར་མྱོང་བ་དེ་བཞིན་དྲན་
པའི་ཤེས་པ་མྱོང་བས་གྲུབ་པས་སོ། ། དེ་འདྲའི་ཡིད་མངོན་དེ་ཡང་དབང་མངོན་
དང་སྤེལ་ནས་སྐྱེ་བ་མིན་ཏེ་དབང་པོ་དང་ཡུལ་ཚོགས་པའི་སྐད་ཅིག་གི་རྒྱུན་བར་མ་
ཆད་པའི་སྐབས་ན་ཤེས་པ་སྔ་མ་སྔ་མའི་དེ་མ་ཐག་རྐྱེན་ཡང་ཡོད་པས་རྒྱུ་མ་ཚང་བ་
མེད་ པས་ དབང་ མངོན་ རྒྱུན་ མ་ ཆད་ པ་ སྐྱེ་ བ་ ལ་ གེགས་ གང་ ཡང་ མེད་ ཅིང་།
དབང་ཤེས་དང་སྣང་ཡུལ་རྒྱུན་མི་འཆད་པར་དམིགས་པས་ན་སྤེལ་མའམ་སྐད་
ཅིག་གཉིས་པ་ཕན་ཆད་ཡིད་མངོན་ཁོ་ན་སྐྱེ་བའི་སྒྲུབ་བྱེད་མེད་དོ། ། གལ་ཏེ་་
དབང་ མངོན་ རྫོགས་ པའི་ རྒྱུན་མཐར་ཡིད་ མངོན་ སྐད་ ཅིག་ གཅིག་ ཁོ་ན་སྐྱེ་སྟེ།
182



དབང་མངོན་ཡོད་པའི་དུས་ན་དབང་མངོན་གྱིས་གེགས་བྱས་ནས་ཡིད་མངོན་མི་
སྐྱེའོ་ཞེ་ན། དེ་ནི་ཤིན་ཏུ་ཐ་ཆད་དེ་མིག་གིས་གཟུགས་སྣ་ཚོགས་བར་མ་ཆད་དུ་
འཛིན་པ་ན་ཡིད་མངོན་སྐྱེ་བའི་གོ་བཀག་ནས་མཐར་གཟུགས་ གྱི་ སྣང་བ་མ་་་
འགགས་པ་དེའི་བར་དུ་ཡིད་མངོན་མི་སྐྱེ་ལ། དེ་ལྟ་ན་གར་ལ་ལྟ་བ་ལ་སོགས་
པའི་སྐབས་སུ་དབང་མངོན་བར་མ་ཆད་དུ་སྐྱེ་བ་ན་དབང་མངོན་རྫོགས་པའི་རྒྱུན་
གྱི་མཐའ་དབང་མངོན་གཞན་གྱིས་གོ་མ་བཀག་པའི་ཡིད་མངོན་སྐྱེ་བའི་དུས་དེ་
གང་ཞིག་ཡིན་ཏེ་བཞག་པར་མི་ནུས་ལ། ཡིད་མངོན་སྐད་ཅིག་མས་དབང་་་་
མངོན་རྒྱུན་རྫོགས་ཁའི་ཡུལ་སྐད་ཅིག་མ་ཙམ་ལས་གཞན་མ་མཐོང་ན་ཡུལ་ཡུན་
རིང་པོར་མཐོང་བའི་རྣམ་པའང་ཇི་ལྟར་དྲན་ཏེ། དེ་འདྲའི་སྐད་ཅིག་མས་ཕན་
ཅི་ཡང་མི་ཐོགས་པས་དེ་ལྟར་ན་གཟུགས་སོགས་ཡུལ་ལྔ་གསལ་བོར་མཐོང་བའི་
ཡིད་མངོན་མེད་པར་ཁས་བླངས་ཀྱང་རུང་བར་འགྱུར་རོ། ། དེས་ན་དབང་ཡིད་
མངོན་སུམ་འགྲོས་གཉིས་པ་ཅན་དུ་ངེས་པར་ཁས་བླང་བར་བྱ་ལ། དུས་མཉམ་
པའི་དབང་ཡིད་དེ་དག་གསལ་རིག་གི་ཤེས་པ་གཅིག་གིས་དུས་མཉམ་པར་མྱོང་
བའི་རང་རིག་གི་ཆ་ནས་མངོན་སུམ་འགྲོས་གསུམ་པའོ་ཞེས་སུའང་བཞེད་མོད།
རང་རིག་ནི་ཤེས་པ་ཀུན་ལ་ཡོད་པས་དེའི་འགྲོས་མ་བརྩིས་ཀྱང་འགལ་བ་མེད་མོད་
དབང་ཡིད་མངོན་སུམ་ནི་འགྲོས་གཉིས་པ་ ཅན་དུ་སྐྱེ་བར་གཞུང་གིས་གྲུབ་ལ།
དེ་དག་ཕན་ཚུན་གེགས་བྱེད་པ་ཅན་མ་ཡིན་ཏེ་འགལ་བའི་རྒྱུ་མཚན་གང་ཡང་སྒྲུབ་
མི་ནུས་པས་དཔེར་ན་མིག་དང་རྣ་བའི་མངོན་སུམ་དུས་གཅིག་ཏུ་སྐྱེ་བ་བཞིན་
ནོ། ། དེ་དག་ནི་མདོ་ཙམ་བརྗོད་པ་ཡིན་ནོ། ། དེ་ལྟ་ནའང་ཡུལ་གཟུགས་སོགས་
ངེས་པ་ནི་དབང་ཤེས་ཀྱི་མཐུས་ཡིན་ཏེ། ཤེས་པ་དེ་དག་གི་རྟེན་དབང་པོ་ཉིད་
རང་གི་རིགས་འདྲ་ལས་རིགས་འདྲ་བར་མ་ཆད་དུ་རྒྱུན་ཡོད་པས་དེ་ལས་སྐྱེས་པའི་
ཤེས་པའི་སྟོབས་ཀྱིས་སམ་དེ་ལ་བརྟེན་ནས་ཡིད་ཤེས་ཀྱིས་ཡུལ་ངེས་ཀྱི། རྣམ་
ཤེས་སྔ་མ་འགགས་མ་ཐག་པ་ལས་ཡིད་དབང་རང་ལ་དེ་འདྲའི་རྟེན་ལོགས་སུ་མེད་
པས་ན་ཡིད་ཁོ་ནས་ཡུལ་གཟུགས་སོགས་མི་ངེས་ཏེ། དེ་ནི་དབང་ཤེས་ཀྱི་དེ་མ་
183



ཐག་རྐྱེན་ལ་ངེས་པར་ལྟོས་པས་ན་ཡུལ་ངེས་པ་ནི་དབང་པོའི་ཤེས་པས་ངེས་པ་ཉིད་
དུ་མིང་ཐོབ་སྟེ། ཡུལ་སྔོན་པོ་ཡིན་པར་མིག་ཤེས་ཚད་མས་གྲུབ་ཅེས་བྱའི་ཡིད་
ཤེས་ཀྱིས་གྲུབ་ཅེས་མི་བྱ་བ་ནི་ཡུལ་སྔོན་པོ་གཅོད་པ་ལ་དབང་ཤེས་ནི་རང་དབང་
གིས་འཇུག་ལ། ཡིད་ནི་དབང་ཤེས་དེ་ལ་ལྟོས་དགོས་པའི་ཕྱིར་དེས་གྲུབ་པར་
སོང་བ་ཡིན་ནོ། ། ཞེས་དང༌། དེ་བཞིན་དུ་ཚད་མ་རིགས་གཏེར་གྱི་འགྲེལ་བ་
ཕྱོགས་ལས་རྣམ་པར་རྒྱལ་བའི་རུ་མཚོན་དུའང་། འཇིག་རྟེན་པའི་བུམ་སོགས་
དང་བདེ་སོགས་ཕྱི་ནང་གི་ཆོས་ལ་མངོན་སུམ་ཟེར་ཚད་དོན་རིག་དང་རང་རིག་ཁོ་
ནས་བྱེད་པས་ཡིད་རང་གི་ངོས་སྐལ་གྱི་མངོན་སུམ་ཚད་མས་ངེས་ཞེས་མིང་མི་ཐོབ་
སྟེ། སྐྱེས་བུས་ཤིང་བཅད་ཀྱང་ སྟ་རེས་བཅད་ཞེས་པ་དང་འདྲ་ལ། དེའི་རྒྱུ་
མཚན་ཡིད་དེ་གཞན་ལ་མ་ལྟོས་པར་རང་དབང་གིས་རྒྱུན་མེད་པའི་གནད་ཀྱིས་
ཡིན་ནོ། །འདི་ལ་སོགས་པ་པཎ་ཆེན་གྱི་དགོངས་པ་གནད་སློང་བ་མང་ཞིག་ཡོད་
པ་ཡིག་འཇོག་གཞན་ན་འདི་འདྲ་བ་ཡོད་མེད་བལྟས་པས་གསལ་ལོ། ། ཞེས་་་་་
གསུངས་སོ། ། གཉིས་པ་ལ། རྩོད་པ་འགོད་དང་དེ་ཡི་ལན། ། དང་པོ། དེ་
དང་བྱེད་དུས་མཚུངས་མེད་ཅན། ། སོགས། གཉིས་པ་ལ། རྒྱུ་འབྲས་དུས་མི་
མཉམ་པར་བསྟན། ། དེ་ལ་གཟུང་བར་འཇོག་པར་འཐད། ། དང་པོ། མེད་པ་
སྔར་ནུས་མེད་ཕྱིར་དང་། །སོགས། གཉིས་པ་ལ། དངོས་དང་དེ་ཡི་འཐད་པ་
འོ། །དང་པོ། དུས་ཐ་དད་པས་ཇི་ལྟར་འཛིན། །སོགས། གཉིས་པ། རྒྱུ་དུ་
མ་ཉིད་ཡོད་ན་ཡང་། ། སོགས། ཡིད་ཤེས་རྟོག་པ་དང་རྟོག་མེད་སྤྱིའི་དོན་ནི།
མཁས་འཇུག་ལས། སྐབས་འདིར་ཡིད་ཆོས་ཀྱི་སྐྱེ་མཆེད་ལས་འཕྲོས་ཏེ་ཐ་སྙད་ཀྱི་
རྣམ་བཞག་འགའ་ཞིག་བརྗོད་པ་ལ། ཡིད་ཀྱིས་ནི་མིག་སོགས་ཀྱི་ཡུལ་གཟུགས་
སོགས་ཀྱང་ཤེས། དབང་ལྔ་ཡང་རྣམ་ཤེས་དང་རྗེས་སུ་འགྲོ་ལྡོག་ཚུལ་གྱིས་ཡོད་
པར་ཤེས་པས་ཤེས་བྱ་ཐམས་ཅད་ཀྱི་ཡུལ་ཅན་ནོ། ། དེར་མ་ཟད་ནང་དུ་ཤེས་པའི་
རྒྱུད་གཅིག་གིས་བསྡུས་ཤིང་རང་རིག་པའི་ཕྱིར། ཡིད་ཤེས་རྟོག་མེད་ཀྱི་ཡུལ་དུ་
སྒོ་ལྔའི་ཤེས་པ་དང་། ཡིད་རང་དང་བཅས་པ་ཡང་འགྱུར་བས་ཡིད་ནི་ཆོས་ཀུན་
184



ཀྱི་ཡུལ་ཅན་ཡིན་ལ། དེའི་ཕྱིར་ཡིད་རྟོག་བཅས་ཀྱིས་ནི་ཕྱི་དང་ནང་གི་ཆོས་སོ་
ཅོག་ལ་ཐ་སྙད་བྱེད་དུ་རུང་ཞིང་། དེའི་སྒོ་ནས་ཤེས་བྱ་རྣམས་ལ་མ་རྨོངས་པར་
འགྱུར་རོ། ། དེས་ན་ཡིད་ནི་ཆོས་ཀུན་ཀྱི་ཡུལ་ཅན་དང་། ཆོས་རྣམས་ཀྱི་དོན་
ཤེས་པར་བྱེད་པ་དང༌། འཇུག་ལྡོག་བྱེད་པ་པོ་ཡིན་ལ། ཡིད་དེ་དགེ་ན་ཤེས་པ་
གཞན་ཡང་དགེ་བ་སོགས་དང༌། ཡིད་དེའི་ཡིད་བྱེད་ཀྱི་དབང་གིས་ཤེས་པ་་
གཞན་ཡུལ་ལ་འཇུག་ལྡོག་བྱེད་པ་སོགས་ཀྱི་ཕྱིར་ཡིད་ནི་གཙོ་བོ་ཡིན་ཏེ། བཅོམ་
ལྡན་འདས་ཀྱིས་མདོ་ལས། ཆོས་ཀྱི་སྔོན་དུ་ཡིད་འགྲོ་སྟེ། །ཡིད་མགྱོགས་ཡིད་ནི་
གཙོ་བོ་ཡིན། །ཞེས་གསུངས་པ་ལྟར་རོ། །དེའི་ཕྱིར་ཤེས་བྱེད་ཐམས་ཅད་བློ་དང་།
ཤེས་བྱ་ཐམས་ཅད་ཆོས་སུ་འདུའོ། །བློ་དེ་ལ་སྒོ་ལྔའི་རྣམ་ཤེས་ནི་རྣམ་པ་ཀུན་ཏུ་
རྟོག་མེད་ཡིན་ལ། ཡིད་ལ་རྟོག་བཅས་རྟོག་མེད་གཉིས་ཡོད་དེ། རྟོག་མེད་ཀྱི་
ཤེས་པའི་ཡུལ་ནི། ཡུལ་དུས་རྣམ་པ་མ་འདྲེས་པ་རང་དུས་ཀྱི་རང་མཚན་མིང་གི་
སྒྲ་དང་འདྲེས་སུ་མི་རུང་བའོ། ། རྟོག་བཅས་ཀྱི་ཡུལ་ནི། བུམ་པ་སོགས་ཆོས་
རྣམས་ཀྱི་རང་རང་གི་དོན་གྱི་སྤྱི་ཙམ་ཞིག་ཡིད་ངོར་སྣང་བ་སྟེ། འདི་ནི་མིང་གི་
སྒྲ་དང་འདྲེས་སུ་རུང་བ་ཡིན་པས་འདི་ལ་དོན་སྤྱིའམ་སྒྲ་དོན་ཞེས་བྱ་སྟེ། བརྡ་ལ་
བྱང་བ་རྣམས་ཀྱིས་དེ་དང་སྒྲ་བསྲེས་ནས་བཟུང་བ་དེའི་སྒོ་ནས་ཡུལ་དུས་རྣམ་པ་
བསྲེས་པའི་ཚུལ་གྱིས་བུམ་པ་ལ་སོགས་པ་ཆོས་རྣམས་ཀྱི་རྣམ་བཞག་སྣ་ཚོགས་བྱེད་
དེ། ཤེས་བྱ་དང༌། དེའི་དབྱེ་བ་དངོས་དངོས་མེད་གཉིས་དང་། དངོས་པོ་
ལ་བེམ་ཤེས་ལྡན་མིན་འདུ་བྱེད་གསུམ་དུ་དབྱེ་བ་ལྟ་བུའི་ཐ་སྙད་དང༌། དེ་དག་
གོང་མ་གོང་མར་བསྡུ་བ་དང་ཤེས་བྱ་དང་དངོས་པོ་ནི་བེམ་པོ་སོགས་ཀྱི་སྤྱི་ཡིན་པ་
དང་། བེམ་པོ་སོགས་དེའི་བྱེ་བྲག་ཡིན་པ་དང་བཏགས་པ་མི་ལྟོས་པར་རང་ཉིད་
རྫས་སུ་ཡོད་པ་སྔོན་པོ་ལྟ་བུ་དང་། བཏགས་པ་ཙམ་གྱིས་ཡོད་པ་སྤྱི་ལ་སོགས་ལྟ་
བུའོ། ཞེས་གསུངས་སོ། གསུམ་པ་རང་རིག་མངོན་སུམ་ལ། མྱོང་བ་རང་
རིག་རྟོག་བྲལ་བསྒྲུབ། །དེ་ལ་ལོག་པར་རྟོག་པ་དགག ། དང་པོ། བདེ་སོགས་
བདག་ཉིད་གཞན་མི་རྟེན། སོགས་ཏེ། རང་རིག་གི་རྣམ་བཞག་ལ། དབུ་མ་
185



རྒྱན་གྱི་རྣམ་བཤད་ལས། དེ་ལ་དངོས་སུ་རང་རིག་པ་ཞེས་ཡུལ་ཅན་དང་ཡུལ་
བསྐྱེད་བྱ་སྐྱེད་བྱེད་ཀྱི་རང་བཞིན་དུ་འདོད་ན་མི་འཐད་དེ། དངོས་པོ་བདག་
ཉིད་བསྐྱེད་ན་མ་སྐྱེས་པའམ་སྐྱེས་ཟིན་པ་བསྐྱེད། དང་པོ་ལྟར་ན་མི་འཐད་དེ་
སྐྱེས་པའི་སྔ་ལོགས་ན་དེ་མེད་པས་སྐྱེད་པའི་ནུས་པ་མེད་ལ། ཅི་སྟེ་སྐྱེས་ཟིན་ནས་
ནུས་པ་ཡོད་པའི་དུས་ན་དེ་དང་ངོ་བོ་གཅིག་ཏུ་བསྐྱེད་བྱ་ཡང་གྲུབ་ཅིང། རང་
གིས་རང་ལ་བྱེད་པར་འགལ་ཏེ་རལ་གྲིས་རང་མི་གཅོད་པ་སོགས་བཞིན་ནོ། །དེ་
ལྟ་བས་ན་ཡུལ་བུམ་པ་སོགས་བེམ་པོ་ཡིན་པས་དེ་དག་ལ་གསལ་ཞིང་རིག་པ་མི་
སྲིད་ལ། དེས་ན་དེ་དག་གི་ངོ་བོར་རིག་པར་བྱེད་པ་རང་ལས་གཞན་པ་གསལ་
ཞིང་རིག་པའི་བློ་ལ་ལྟོས་དགོས་ཀྱང་། ཤེས་པ་འདི་ནི་རང་གི་ངོ་བོ་བེམ་པོ་ལྟ་བུ་
མ་ཡིན་པས་རང་གི་ངོ་བོ་རིག་པར་བྱ་བ་རྐྱེན་གཞན་ལ་ལྟོས་མི་དགོས་པ་དེ་ཕྱིར་
རང་རིག་ཅེས་བཞག་པ་ཐ་སྙད་ཆེས་འཐད་དེ། ཁོ་རང་སྐྱེས་ཙམ་ནས་གསལ་
རིག་གི་རང་བཞིན་ཅན་ཡིན་པས། ཁོས་ གཞན་རིག་ཀྱང་ཁོ་ལ་ རིག་མཁན་་་་
གཞན་མེད་ན་རང་མི་རིག་པ་མ་ཡིན་པས། གྲུ་པ་རང་གིས་རང་ཆུ་ལས་བསྒྲལ་
ཟེར་བ་དང་། མར་མེ་རང་གིས་རང་གསལ་ཟེར་བ་དང་འདྲ་སྟེ། དེའང་མུན་
ཁང་ནང་གི་བུམ་པ་སོགས་མར་མེས་སྣང་བར་བྱས་ཀྱང༌། མར་མེ་རང་སྣང་བར་
བྱེད་པ་ལ་རྒྱུ་གཞན་མི་དགོས་པས་རང་གསལ་ཞེས་ཐ་སྙད་བཏགས་པ་ལས་མར་
མེས་རང་གིས་རང་ཡུལ་དུ་བྱས་ནས་གསལ་བ་མིན་པ་ལྟ་བུའོ། ། དེས་ན་མྱོང་བ་
གསལ་རིག་གི་ངོ་བོར་སྐྱེས་པ་ལ་རང་རིག་ཅེས་བཏགས་པ་ཡིན་པས་སྤྱིར་ཤེས་པ་
ཡིན་ན་ངོ་བོས་དབང་དུ་བྱས་ཏེ་རང་གིས་རང་རིག་པ་ཡིན་པས་ཁྱབ་ཀྱང་གཟུང་
འཛིན་གཉིས་སུ་ཕྱེས་པའི་འཛིན་རྣམ་ལ་རང་རིག་ཏུ་བཞག་པའི་ལྡོག་ཆ་ནས་དེ་
ཡིན་པས་མ་ཁྱབ་པ་ལྟ་བུར་སྣང་བ་སོགས་ཤེས་པར་བྱའོ། །དེས་ན་རང་རིག་ཅེས་
པའི་ཐ་སྙད་ཙམ་ཞིག་སྒྲུབ་ཚུལ་དེ་ལྟར་ཤེས་ན་ཀུན་རྫོབ་ཏུ་རང་རིག་འཐད་པ་ལ་
གནོད་པ་གང་ཡང་མི་འབབ་སྟེ། ཤེས་པས་རང་གསལ་ན་མིག་གིས་རང་མཐོང་
བ་དང༌། ཡང་ཟོར་ཅན་རང་གིས་ཕྲག་པར་ཞོན་པ་སོགས་མི་རུང་བ་ལྟ་བུའི་ཚུལ་
186



དུ་གསུངས་པ་དང་། མར་མེས་རང་གསལ་ན་མུན་པས་རང་བསྒྲིབ་པར་ཐལ་བ་
སོགས་ཀྱི་རིགས་པ་ཐམས་ཅད། རང་རིག་བདེན་པར་ཁས་བླངས་ན་འཇུག་སྟེ།
རང་ཡིན་ན་ཡུལ་ཡིན་པ་འགལ། ཡུལ་ཡིན་ན་རང་ཡིན་པ་འགལ། གལ་ཏེ་མི་
འགལ་ན་མུན་པས་རང་བསྒྲིབ་དགོས་པ་སོགས་གནོད་པ་བཟློག་མེད་དུ་འབབ་ཀྱི།
ཡུལ་མྱོང་བའི་སྣང་ཚུལ་ལས་གཟུང་འཛིན་ལྟ་བུར་བཏགས་ཀྱང་དོན་ལ་ཐ་དད་
མེད་པའི་ཆ་ནས་བཞག་པའི་ཐ་སྙད་ཙམ་གྱི་འཇོག་ཚུལ་འདི་ལ་སྐྱོན་གང་ཡང་མེད་
དོ། །དཔེར་ན་རྨི་ལམ་གྱི་བློ་ངོར་ཡུལ་རྟ་གླང་ཕྱི་རོལ་ན་ཡོད་པ་ལྟ་བུ་དང༌། དེར་
འཛིན་དབང་པོའི་བློ་ནང་ན་ཡོད་པ་ལྟར་སྣང་ཡང་། དོན་ལ་ཤེས་པ་དེར་སྣང་གི་
གསལ་ཆ་ཙམ་ཡིན་པས་གཟུང་ཆ་དང་འཛིན་ཆར་སྣང་བ་དེ་དག་ཤེས་པ་རང་ལས་
གཞན་མིན་ཞིང་གསལ་བར་ཉམས་སུ་མྱོང་བའང་ཡོད་པའི་ཕྱིར་རང་རིག་ཅེས་
པའི་ཐ་སྙད་འཐད་དེ། བདག་རང་ལ་རང་དོན་དུ་འབྲེལ་མི་སྲིད་ཀྱང་ལྡོག་པ་ཐ་
དད་ཀྱི་རྣམ་པ་གང་དག་དོན་གང་གི་ངོ་བོར་གཅིག་པ་ལ་བདག་གཅིག་འབྲེལ་ཞེས་
བཞག་པ་བཞིན་ནོ། །དེས་ན་གང་ཤེས་བྱའི་རྣམ་པ་ཉམས་སུ་མྱོང་ངོ་ཅོག་ཐམས་
ཅད་མྱོང་བ་གསལ་རིག་གི་ངོ་བོར་སྐྱེས་པས། ཐ་སྙད་དུ་ཤེས་པས་ཡུལ་མཐའ་
དག་ཉམས་སུ་མྱོང་བར་འ ཐད་ཅིང་ལྟོས་ཏེ་ཡུལ་དང་ཡུལ་ཅན་བཏགས་པ་ཙམ་ལ་
རང་རིག་པར་ཆེས་འཐད་དོ། །དེའང་རྗེས་དཔག་ཚད་མའི་མཐའ་མངོན་སུམ་ལ་
ཐུག་ཅིང་། མངོན་སུམ་དོན་རིག་ཀྱང་མཐར་གསལ་བར་ཉམས་སུ་མྱོང་བའི་
རང་རིག་གིས་ཚར་ཕྱིན་པ་ཡིན་པས་ཚུལ་མཐོང་ཚད་མའི་རྣམ་བཞག་ཞིག་འདོད་
ན་རང་རིག་མེད་དུ་མི་རུང་བ་ཡིན་པས། རང་རིག་མི་འདོད་པའི་ཕྱོགས་སུན་
འབྱིན་པ་དང་། དེ་ཡང་དག་པར་གྲུབ་པའི་ཚུལ་རྣམས་རིགས་པའི་དབང་ཕྱུག་
གི་ གཞུང་ལས་ཤེས་པར་བྱའོ། ། ཞེས་དང། ཡང་དེ་ཉིད་ལས། དེ་ལ་ཡུལ་
ཡོངས་སུ་གཅོད་པ་ཞེས་བྱ་བ་ནི་ཤེས་པའི་ཐུན་མོང་མིན་པ་སྟེ། བདེ་ སོགས་
ཉམས་སུ་མྱོང་བ་ལྟ་བུ་ཡིན་པས་དོན་ལ་ཡོད་པར་མི་རིགས་ལ། གང་ཤེས་པས་
ཉམས་སུ་མྱོང་བའམ་ཤེས་ངོ་ལ་སྣང་ཕན་ཆད་གསལ་ཞིང་རིག་ནས་ཤེས་དགོས་ཀྱི་
187



གསལ་རིག་དང་བྲལ་ན་ཤེས་པར་ག་ལ་རུང་། དེས་ན་བུམ་འཛིན་ཤེས་པའི་ངོ་ལ་
བུམ་པ་གསལ་བར་སྣང་བ་དེ་ཤེས་པ་ཉིད་མ་ཡིན་པར་ལོགས་ཤིག་ན་བེམ་པོའི་དོན་
དུ་གྲུབ་ཡོད་པ་ལྟར་ན། བེམ་པོའི་ཆོས་ཤེས་པ་ལ་མེད། ཤེས་པའི་ཆོས་བེམ་པོ་
ལ་མེད་པས་དེ་གཉིས་གསལ་རིག་ཡིན་མིན་གྱིས་ཕན་ཚུན་སྤངས་ཏེ་གནས་པས་ཐ་
དད་ལ། ཐ་དད་ཀྱིས་ ཐ་ དད་ནམ་ཡང་དངོས་སུ་ མྱོང་བར་ ག་ལ་འཐད་དེ།
སྣང་མུན་བཞིན་འབྲེལ་མེད་དུ་འགྱུར་བས་ན། ཤེས་པ་ནི་རྟག་ཏུ་རང་གི་མཚན་
ཉིད་གསལ་རིག་ཙམ་ལས་འདའ་བ་མ་ཡིན་པའི་ཕྱིར། དེ་ལ་གསལ་རིག་དང་
བྲལ་བའི་བེམ་པོ་ཉམས་སུ་མྱོང་བའི་གོ་སྐབས་ནམ་ཐོབ། དེས་ན་བུམ་འཛིན་
ཤེས་པའི་ངོ་ན་སྣང་རྒྱུའི་བུམ་པ་ལྟ་བུའི་རྣམ་པ་དེའང་གསལ་རིག་ཤེས་པའི་རང་
བཞིན་ལས་ལོགས་སུ་གྱུར་པ་མི་སྲིད་དོ། །དེ་ཕྱིར་ཤེས་པ་དང་ཡུལ་ལ་འབྲེལ་བ་
མེད་ན་ཡུལ་མྱོང་བར་མི་འཐད་ལ། ཡུལ་ཡོངས་སུ་གཅོད་པ་དང་ཤེས་པ་གཉིས་
མྱོང་བ་གསལ་རིག་གི་ངོ་བོར་གཅིག་ཏུ་འབྲེལ་ན་ཤེས་པས་དོན་རིག་པར་འགྱུར་བ་
ཞིག་ནའང་། ཕྱི་དོན་ལ་མངོན་ཞེན་གྱི་དུག་གིས་མ་རུངས་པར་བྱས་པའི་བསམ་
པ་ཅན་གྱི་ལུགས་ལ་ཚུལ་དེ་འདྲ་བ་མི་སྲིད་དེ། དོན་ཤེས་གཉིས་ཐ་དད་པར་
འདོད་པའི་ཕྱིར་རོ། །དེས་ན་བདག་གཅིག་གི་འབྲེལ་བ་མེད་ཕན་ཆད་ཡུལ་མྱོང་
བར་མི་འཐད་དེ། ཤེས་པའི་ངོ་ན་གང་སྣང་སྣང་དང་གང་ཉམས་སུ་མྱོང་མྱོང་
ཐམས་ཅད་ཤེས་པ་གསལ་རིག་གི་རང་བཞིན་ཁོ་ན་ཡིན་དགོས་པའི་ཕྱིར། དེ་
བྱུང་གི་འབྲེལ་བ་ཙམ་གྱིས་ནི་དོན་མྱོང་བར་མི་འགྲུབ་སྟེ། དུས་མཉམ་པའི་མིག་
ལ་སོགས་པའང་མྱོང་བར་ཐལ་བར་འགྱུར་བའི་ཕྱིར་དང་། རྣམ་མེད་པ་ལ་ཡུལ་
གྱིས་བསྐྱེད་པའི་འབྲས་བུ་རྣམ་པ་མེད་ན་ཅི་ཞིག་བསྐྱེད་དེ་དེ་མི་སྲིད་པའི་ཕྱིར་
རོ། །གང་ཕྱི་རོལ་པ་དག་དོན་གྱི་རྣམ་པ་ལ་རིག་པ་མེད་པར་འདོད་པ་མ་ཟད་རང་
རིག་པའང་མེད་པར་འདོད་པ་དེ་ལྟར་ན། དོན་ཤེས་གཉིས་ཀའི་ཐ་སྙད་ཀྱང་
མེད་པར་འགྱུར་ཏེ། ཤེས་པ་ནི་གསལ་བ་ཡིན་དགོས་ན། དེ་གསལ་བ་མ་ཡིན་
ན་མི་གཞན་གྱི་མངོན་སུམ་གྱི་ཡུལ་རང་གི་སྤྱོད་ཡུལ་དུ་མ་གྱུར་པ་བཞིན་དུ། རང་
188



་
གི་མདུན་ན་འདུག་པའི་དོན་ཡང་མངོན་སུམ་མྱོང་བར་མི་འགྱུར་ཏེ་དོན་ཤེས་ལ་
འབྲེལ་བ་རྒྱུ་མཚན་མེད་པའི་ཕྱིར་རོ། དེས་ན་དོན་བུམ་པ་ལྟ་བུ་མངོན་སུམ་
མཐོང་བ་ལས་རང་བློ་རང་ལ་ལྐོག་ཏུ་མ་གྱུར་པ་འདི་རང་རིག་པའི་བདག་ཉིད་མིན་
ན་བློས་ཡུལ་རིག་པའམ་མྱོང་བ་ཐམས་ཅད་མི་སྲིད་པས་རང་རིག་ཆེས་འཐད་དོ། །
ཞེས་དང༌། ཡང་དེ་ཉིད་ལས། དེ་ལ་གང་སྣང་ཞིང་ཤེས་པ་དེ་དག་ཤེས་པ་རང་
གི་མྱོང་བ་དང་ཐ་མི་དད་ཀྱི། རང་གིས་གསལ་བོར་མྱོང་བས་གྲུབ་པའི་ངོ་བོ་དེ་
སྤངས་ནས། དོན་གཞན་དེ་ཉིད་རྟོགས་པའི་ཚུལ་ནམ་ཡང་མི་སྲིད་དེ། གལ་
ཏེ་སྲིད་ན་གསལ་རིག་དང་བྲལ་བཞིན་རྟོག་དགོས་ལ། གསལ་རིག་དང་བྲལ་ན་
ཤེས་པ་ཉིད་དུ་མི་རུང་ཞིང་། དེ་ལྟ་བས་ན་ཤེས་པ་ནི་མེད་ལ་དོན་གསལ་བ་ནི་
ཡོད་པ་ཞིག་མི་རུང་བས། གང་མྱོང་བ་ཐམས་ཅད་ཤེས་པ་ཉིད་ཡིན་པར་གྲུབ་སྟེ།
རྨི་ལམ་དང་སྒྱུ་མ་ལ་སོགས་པའི་གཟུགས་བཞིན་ནོ། ། ཞེས་སོགས་གསུངས་སོ། །
གཉིས་པ་ལ། བདེ་སོགས་ནང་གི་བེམ་པོ་དང༌། ཕྱི་ཡི་བེམ་པོར་འདོད་པ་
དགག ། དང་པོ་ལ། འདོད་པ་བརྗོད་དང་དེའི་ལན་བསྟན། དང་པོ།
གཞན་ཡང་རིག་བྱེད་མིན་དེ་དག ། སོགས་ཏེ། འདི་སྐབས་ཕྱི་དང་ནང་གི་
བེམ་པོ་ཞེས་པ་རང་ལུགས་ལ་རྡུལ་དུ་གྲུབ་པ་ལ་བེམ་པོར་འདོད་པ་དེ་མ་ཡིན་ཏེ།
ཕྱི་རོལ་པ་འདི་པས་ཤེས་པ་དང་ཤེས་པ་མེད་པ་གཉིས་སུ་ཕྱེས་བའི་ཤེས་པ་མེད་པ་
ལ་བེམ་པོར་འདོད་པ་དེ་ཙམ་ཡིན་ནོ། ། གཉིས་པ་དེ་དགག་པ་ལ། བདེ་སོགས་
བློ་ ལས་གཞན་མིན་བསྒྲུབ། ། དེ་མྱོང་གཞན་མེད་ རང་ རིག་ཡིན། ། དང་པོ་ལ།
ཁྱབ་བསྒྲུབ་རྟགས་འགོད་ཕྱོགས་ཆོས་བསྒྲུབ། །དང་པོ་ཁྱབ་པ་བསྒྲུབ་པ་ནི། དེ་
དང་དེ་མིན་རང་བཞིན་ཅན། །སོགས། གཉིས་པ་རྟགས་འགོད་པ་ནི། རྣམ་
ཤེས་རྒྱུ་ལས་གཞན་མིན་སྐྱེས། ། སོགས། གསུམ་པ་ལ། དབང་ཡིད་གཉིས་
རྐྱེན་གསུམ་ལས་སྐྱེ། །དེ་ལས་གཞན་པའི་རྒྱུ་ལས་མིན། ། དེ་ལ་ ཧ་ཅང་ཐལ་བ་
སྤང་། ། དང་པོ། དོན་བཅས་དབང་པོ་རུང་བ་དང་། སོགས། གཉིས་པ།
དེ་དག་མེད་དང་ཡོད་པ་ན། ། སོགས་ཏེ། དེ་ལྟར་རྐྱེན་གསུམ་ལས་སྐྱེ་བར་་་་
189



དམིགས་ཀྱང་དེའི་དུས་ན་ནང་གི་བདེ་སོགས་མངོན་དུ་གྱུར་པ་མི་ཁེགས་སོ་སྙམ་ན།
རྐྱེན་གསུམ་ཚོགས་པ་ན་དེ་ཙམ་གྱིས་སྐྱེ་བར་ནུས་པས་ན་གཞན་ལ་རག་མ་ལས་པར་
མཐོང་བའི་ཕྱིར། བདེ་སོགས་རྐྱེན་གསུམ་པོ་འདི་ཁོ་ན་འབྲས་བུ་ཡིན་གྱི་གཞན་
གྱི་མ་ཡིན་ཏེ་རྗེས་སུ་འགྲོ་ལྡོག་ནམ་ཡང་མ་མཐོང་བས་སོ། །གལ་ཏེ་རྗེས་སུ་འགྲོ་
ལྡོག་ངེས་པ་ཅན་དུ་མཐོང་བའི་རྒྱུ་བོར་ནས་རྒྱུ་གཞན་རྟོགས་ན་འཇིམ་སོགས་བུམ་
པའི་རྒྱུ་མ་ཡིན་པར་སྣམ་སོགས་དེའི་རྒྱུར་འདོད་པ་དང་མཚུངས་པར་འགྱུར་རོ། །
གཞན་ཡང་བདེ་སོགས་སེམས་ཀྱི་ངོ་བོ་མྱོང་བ་མིན་པར་ཐ་དད་དུ་མྱོང་བའམ་
མཐོང་བ་ཙམ་ཡིན་ན་འདས་པའི་གདུང་བ་སོགས་དྲན་པའམ་བུམ་སོགས་མཐོང་
བ་བཞིན་དུ་བདེ་བས་ཕན་པ་དང་གདུང་བས་གནོད་པར་མི་འགྱུར་རོ། །གསུམ་པ།
དེ་དག་ཉིད་ཀྱི་ཁྱད་པར་ལས། །སོགས། གཉིས་པ་བདེ་སོགས་དེ་མྱོང་བ་གཞན་
མེད་པར་རང་རིག་ཡིན་པ་ལ། དཔྱད་ན་བདེ་སོགས་རང་རིག་ཡིན། །ཐ་སྙད་དེ་
ཡིས་དོན་རིག་འཐད། །དང་པོ་ལ། དབང་ཡིད་རིམ་འཇུག་དང་ཅིག་ཆར། །
ཕྱོགས་ལ་བདེ་སོགས་གཞན་མྱོང་དགག ། ཡུལ་ཅན་བློ་ལ་བརྟགས་ནས་དགག།
གཟུང་ཡུལ་དོན་ལ་བརྟགས་ནས་དགག ། དང་པོ་ལ། དོན་བདེ་རེ་རེ་འཛིན་
པ་དང༌། །གཉིས་ཀ་འཛིན་པའི་ཕྱོགས་དགག་པའོ། །དང་པོ་ལ། དབང་ཤེས་
རང་དུས་བདེ་མི་འཛིན། །སྤེལ་ནས་འཛིན་པ་མི་འཐད་པའོ། ། དང་པོ། དོན་
གང་ཉེ་བས་བློ་དང་ནི། ། སོགས། གཉིས་པ། རིམ་གྱིས་འཛིན་ན་དེ་མྱོང་
བ། ། སོགས། གཉིས་པ་དོན་བདེ་གཉིས་ཀ་ཤེས་པ་གཅིག་གིས་འཛིན་པའི་་་
ལུགས་དགག་པ་ནི། གཅིག་གིས་གཉིས་ཤེས་མ་ཡིན་ཏེ། །སོགས། གཉིས་པ་
དོན་ལ་བརྟག་པ་ལ། ཡན་གར་དུ་ནི་འཛིན་པ་དགག ། ལྷན་ཅིག་ཉིད་དུ་
འཛིན་ པ་ དགག ། དང་པོ། གཉིས་ ཀྱིས་ སོ་ སོ་ སོ་ སོར་ ཡང་། སོགས།
གཉིས་པ་ལ། ཐལ་བ་དངོས་དང་དེ་བསྒྲུབ་པའོ། ། དང་པོ། དོན་དང་ལྷན་
ཅིག་ཉིད་འཛིན་ན། ། སོགས། གཉིས་པ་ལ། དོན་མེད་མྱོང་བ་མི་འཐད་་་་
དང་། །དེས་ན་ཡུལ་གྱི་བདེ་མི་མྱོང་། །དང་པོ། གཟུགས་མེད་པར་ནི་བདེ་ལ་
190



སོགས། ། སོགས། གཉིས་པ། དོན་ འཛིན་ ན་ ནི་ དེ་ ལས་ སྐྱེས། ། སོགས།
གཉིས་ པ་ དབང་ཡིད་ ཅིག་ ཆར་འཇུག་པར་འདོད་ པ་ ལ་ གནོད་ པ་ སྟོན་ པ་ ལ།
ཐལ་བ་བརྗོད་དང་དེའི་ལན་འགོག །དང་པོ། ཡུལ་དེ་དང་ནི་དེ་ཡོད་ལས། །
སོགས། གཉིས་པ་ལ། ཕ་རོལ་ལན་བརྗོད་དེ་ཉིད་འགོག ། དང་པོ། ནང་
གི་ཉེར་ལེན་ཤེས་པ་ཡང་། །སོགས།གཉིས་པ་ལ། གནོད་པ་བརྗོད་དང་ཉེས་སྤོང་
དགག ། དང་པོ། གང་གིས་རྣམ་པར་ཤེས་པ་ནི། ། སོགས། གཉིས་པ།
བདག་པོ་ཉིད་དུ་འགྱུར་ཡིན་ན། ། སོགས། གཉིས་པ་ཐ་སྙད་དེ་ཡིས་དོན་རིག་
འཐད་པ་ནི། དེ་ཕྱིར་བདེ་སོགས་རང་ཉིད་ལ། ། སོགས། གཉིས་པ་གྲངས་
ཅན་པས་བདེ་སོགས་ཕྱིའི་དོན་དུ་འདོད་པ་འགོག་པ་ལ། འདོད་པ་བརྗོད་དང་
དེ་ འགོག་ པའོ། ། དང་ པོ། འགའ་ ཞིག་ བདེ་ སོགས་ ཕྱི་ རོལ་ ན། ། སོགས།
གཉིས་པ་ལ། གཞན་གྱིས་གཟུང་བྱར་མི་འཐད་དང་། །ཕྱི་རོལ་ཡིན་པ་མི་འཐད་
དང་། ། སེམས་མེད་ཡིན་པ་མི་འཐད་པའོ། །དང་པོ་ལ། ཡུལ་དང་བདེ་སོགས་
ཐ་དད་དང་། །གཅིག་ཏུ་འདོད་ཀྱང་མི་འཐད་པའོ། ། དང་པོ། དེ་ཡི་ཡང་། །
ཅིག་ཆར་གཉིས་འཛིན་མི་རིགས་སོ། ། སོགས། གཉིས་པ། སྔོ་སོགས་རང་
བཞིན་བདེ་སོགས་དང་། ། སོགས་ཏེ། གཟུགས་སོགས་དབྱིབས་དང་ཁ་དོག་ཏུ་
སྣང་བ་དང་ཚོར་བ་སིམ་གདུང་བར་མར་སྣང་བ་ཡང་ཐ་དད་དུ་བློ་མ་འཁྲུལ་བས་
དམིགས་སུ་ཡོད་པས་དེ་གཉིས་གཅིག་མ་ཡིན་ནོ། །ཐ་དད་དུ་དམིགས་ཀྱང་གཅིག་
ཏུ་འགྱུར་ན་ཤེས་རིག་གི་སྐྱེས་བུ་དང་བེམ་པོ་ཡང་གཅིག་ཏུ་འགྱུར་རོ། ། འོ་ན་
གཟུང་རྣམ་འཛིན་རྣམ་གཉིས་སུ་སྣང་ཡང་གཅིག་ ཏུ་ འདོད་པ་མིན་ནམ་ཞེ་ན།
དེ་བསླད་པའི་སྣང་བ་ཡིན་པའི་ཕྱིར་ཤེས་པ་ལས་ཐ་དད་པའི་ཡུལ་གྱི་རྣམ་པ་དོན་
དམ་པར་མི་འདོད་ལ། ཁྱོད་ནི་དོན་བདེ་གཉིས་ཀ་དོན་དམ་པར་འདོད་པས་མི་
མཚུངས་སོ། །ངེད་ཀྱིས་ཀྱང་དོན་དམ་པར་ཡོན་ཏན་གསུམ་ཁོ་ནར་འདོད་དོ་ཞེ་ན།
བདེ་སྡུག་འགལ་བ་དག་གཅིག་ཏུ་ཇི་ལྟར་འགྱུར་ཏེ་མི་འགྱུར་བས་མཐར་མ་བསླད་
པའི་རང་བཞིན་གཅིག་པ་གང་ཡང་རྙེད་པར་མི་འགྱུར་རོ། །གཉིས་པ་བདེ་སོགས་
191



ཕྱི་རོལ་ཡིན་པ་མི་འཐད་པ་ལ། ཐལ་བ་འགོད་དང་དེ་ལན་དགག ། དང་པོ།
ཕྱི་དེར་ཁྱད་པར་ཡོད་མིན་ཡང༌། ། སོགས། གཉིས་པ། གལ་ཏེ་བློ་ཡང་བདེ་
སོགས་ཀྱི། ། སོགས་ཏེ། བདེ་སོགས་ནམ་མྱོང་བ་ན་བློས་མྱོང་བར་སྣང་གི་བློ་ལ་
མི་ལྟོས་པར་མྱོང་བ་མི་སྲིད་ལ་བདེ་སོགས་དེ་ནི་ནང་ནའང་ཡོད་པར་འདོད་པའི་
ཕྱིར་ནམ་མྱོང་བ་ན་དེ་ནང་གི་ཡིན་པར་དམིགས་ཀྱི་འདི་ནི་ནང་གི་མ་ཡིན་ཏེ་ཕྱིའི་
བདེ་བའོ་ཞེས་ཤེས་པར་མི་འགྱུར་རོ། ། གལ་ཏེ་རེག་བྱ་འཇམ་པ་ལ་སོགས་ཡུལ་
གྱིས་བྱས་པ་དེ་ཕྱིའི་བདེ་བའོ་སྙམ་ན། དེ་ཡང་ནང་དུ་བློ་ལ་མྱོང་གི་བློ་ལས་ཕྱི་
རོལ་དུ་མྱོང་མི་ཤེས་པས་ཕྱི་རོལ་གྱི་བདེ་བ་ནམ་ཡང་ཤེས་པར་མི་འགྱུར་རོ། །
གསུམ་པ་བདེ་སོགས་སེམས་མེད་ཡིན་པ་མི་འཐད་པ་ལ། བདེ་སོགས་ཤེས་པ་
ཡིན་པར་བསྒྲུབ། །དེ་ཡི་སྒྲུབ་བྱེད་མ་ངེས་སྤང་། ། དང་པོ། དེ་ཕྱིར་དེ་ནི་ནང་
ཉིད་དང༌། །སོགས་ཏེ། དེས་ན་བློས་མ་མྱོང་ན་ཕར་ཞོག་མྱོང་བ་ཡིན་ན་དེ་དང་
དེའི་རང་བཞིན་ཇི་ལྟ་བུ་ཡིན་པ་ཉིད་མྱོང་གི་རང་བཞིན་བོར་ནས་མྱོང་ཚུལ་གཞན་
མེད་དེ། ཚ་བ་བོར་ནས་མེ་མྱོང་མི་སྲིད་པ་བཞིན་ནོ། །དེས་ན་སྔོན་པོ་ཉམས་སུ་
མྱོང་བ་ན་མྱོང་བ་ཉིད་ཤེས་པའི་ངོ་བོ་ཡིན་ཏེ་གལ་ཏེ་མིན་ན་མ་མྱོང་བར་འགྱུར་
རོ། ། དེས་ན་གསལ་ཞིང་རིག་པའི་ཚུལ་གྱིས་མྱོང་བ་དེ་ཤེས་པའི་རང་བཞིན་མ་
ཡིན་པར་ཡུལ་གྱི་རང་བཞིན་ཡིན་ན་དེ་དང་དེ་ཤེས་པ་ལ་འབྲེལ་བ་ཅི་ཞིག་ཡོད་།
རུང་བ་ན་གནས་པའི་ཡུལ་དེ་རྗེན་ཅེར་དུ་མྱོང་ངོ་སྙམ་ན། ཡུལ་རུང་བ་ན་གནས་
པ་དང་ཡུལ་ཅན་དེ་འབྲེལ་ལ་བསྐལ་བའི་ཡུལ་དང་མི་འབྲེལ་བ་རྒྱུ་མཚན་གང་གིས་
ཡིན་ཏེ། ཡུལ་ཅན་ཤེས་པ་ནི་རིག་པ་ཙམ་ཡིན་ལ་དེ་ལ་ཡུལ་གྱི་རང་བཞིན་མྱོང་
བའི་རྣམ་པ་ནི་མེད་པར་འདོད་པས་ན་ཡུལ་ཉེ་བས་ཕན་འདོགས་པ་དང་བསྐལ་
བས་ཕན་མི་འདོགས་པ་མེད་པས་ཡུལ་ད་ལྟ་བ་བཞིན་ཐམས་ཅད་ཅིག་ཆར་མངོན་
དུ་འགྱུར་རོ། །བསྐལ་བ་རྣམས་མངོན་དུ་མི་འགྱུར་ན་རུང་བ་ན་གནས་པ་རྣམས་
ཀྱང་དེ་བཞིན་མི་སྣང་བར་འགྱུར་ཏེ། བློ་ལ་བློ་ཡི་མྱོང་བ་ཞེས་པའི་ཁྱད་པར་མེད་
པའི་ཕྱིར། གལ་ཏེ་མྱོང་བ་ཡོད་ན་མྱོང་བ་དེ་ཉིད་དེ་དུས་ལས་སྔ་ཕྱིར་མེད་པའི་
192



བློ་དེའི་ཁྱད་པར་ཡིན་པས་དེ་ཉིད་བློ་ཉིད་དུ་འགྱུར་བ་ཡིན་ནོ། །དེའི་ཕྱིར་བློ་ལ་
ཡུལ་དེའི་རྣམ་པ་ཤར་བ་ལ་མྱོང་བ་ཞེས་པ་དང་མ་ཤར་བ་མ་མྱོང་བ་ཡིན་པས་མྱོང་
བ་ཡོད་པ་ན་བློ་ཉིད་ཀྱི་ངོ་བོར་ཉམས་སུ་མི་མྱོང་བར་མྱོང་ཚུལ་གཞན་མེད་དེ།
བློ་ཉིད་ཀྱིས་མ་མྱོང་བ་ནི་གཏན་མ་ཤར་བ་དང་ཁྱད་མེད་པར་འགྱུར་རོ། །དེས་ན་
གསལ་ཞིང་རིག་པར་མྱོང་བའི་རྟགས་ཀྱིས་སྣང་བ་ སེམས་ སུ་འགྲུབ་པ་ཡིན་ཏེ།
ཚུལ་འདི་ལྟར་དབུ་མ་རྒྱན་དུའང་། རང་གིས་གྲུབ་པ་གང་ཡིན་པ། །དེ་ནི་ཤེས་
པར་གནས་པ་ཡིན། །ཞེས་གསུངས་པ་ལྟ་བུའོ། །གཉིས་པ་ལ། བདེ་ཤེས་མིན་
ཡང་མྱོང་བའི་ལན། །དེ་ལ་གནོད་པ་སྟོན་པ་འོ། ། དང་པོ། གལ་ཏེ་དེ་རང་
བཞིན་མིན་པ། ། སོགས། གཉིས་པ་ལ། སྣང་རུང་མ་དམིགས་པ་ཡིས་བཀག
། དེ་ལ་མ་ངེས་གཞན་ལན་དགག །རང་ལ་མཚུངས་པའི་རྩོད་པ་སྤང་། །དང་པོ།
མངོན་སུམ་དྲན་པའི་རྣམ་པ་ཅན། །སོགས། གཉིས་པ། ལྕགས་གོང་དང་ནི་
མི་བཞིན་དུ། སོགས། གསུམ་པ། གཅིག་ཚེ་གསལ་བས་བསྒྲིབས་ན་་་་་་
ཡང་། །སོགས་ཏེ། སྐྱོན་དེ་ཁྱོད་རང་ལའང་མཚུངས་ཏེ་ཁྱེད་ཀྱིས་སེམས་གཅིག་
ལའང་འཁོར་སེམས་བྱུང་དུ་མ་ཡོད་པར་འདོད་མོད། བློ་མ་འཁྲུལ་བའི་མྱོང་བ་
ལ་གཙོ་སེམས་དང་འཁོར་ཐ་དད་དུ་མི་སྣང་བས་སོ་ཞེ་ན། དེ་མི་མཚུངས་ཏེ་
སེམས་དང་སེམས་བྱུང་དུས་མཉམ་པའི་སེམས་དེའི་རྫས་སུ་ཐ་དད་མེད་ཀྱང་ལྡོག་
པ་ཐ་དད་པའི་སྒོ་ནས་ཡིན་ཏེ། སེམས་གཅིག་ལའང་ཡུལ་ལ་གཡོ་བའི་སེམས་པ་
བདེ་སོགས་མྱོང་བའི་ཚོར་བ་མཚན་མར་འཛིན་པའི་འདུ་ཤེས་སོགས་ཀྱི་ཆ་མེད་པ་
མི་སྲིད་ལ། དེ་དག་ཐ་དད་པར་མྱོང་དགོས་པའང་མ་ཡིན་ནོ། །སེམས་ཀྱི་རྒྱུན་
གྱི་དབང་དུ་བྱས་ནས་སེམས་བྱུང་སྣ་ཚོགས་སུ་བཞག་པ་ནི་དུས་གཅིག་ཏུ་ཐམས་
ཅད་མེད་ཀྱང་རིམ་གྱིས་འབྱུང་བར་མངོན་སུམ་གྲུབ་སྟེ། འདི་ལྟར་དགེ་མི་་་
དགེའི་སེམས་བྱུང་ལ་སོགས་པ་ལྟ་བུའོ། ། ཤེས་པ་དང་བདེ་བ་ནི་ནམ་ཡང་ཐ་དད་
དུ་དམིགས་སུ་མེད་པས་སེམས་བྱུང་དུ་མ་དང་མི་འདྲའོ། ། བཞི་པ་རྣལ་འབྱོར་
མངོན་སུམ་ལ། རྣལ་འབྱོར་མངོན་སུམ་རང་བཞིན་བཤད། ། དེ་དག་ལེགས་
193



པར་ བསྒྲུབ་ པ་འོ། ། དང་པོ། རྣལ་ འབྱོར་ ཤེས་ པ་ སྔར་བཤད་ པ། ། སོགས།
གཉིས་པ་ལ། གསལ་བར་སྣང་བ་འཐད་པའི་དཔེ། །གསལ་བར་སྣང་ན་རྟོག་
མེད་ཡིན། །གོམས་ལས་གསལ་སྣང་འབྱུང་བར་བསྒྲུབ། ། དང་པོ། འདོད་་་་
འཇིགས་མྱ་ངན་གྱིས་བརླམས་དང་། །སོགས། གཉིས་པ་ལ། དངོས་དང་མ་
ངེས་རྩོད་པ་སྤང་། ། དང་པོ། རྣམ་པར་ རྟོག་ དང་ རྗེས་འབྲེལ་ནི། ། སོགས།
གཉིས་པ། རྨི་ལམ་ན་ཡང་དྲན་པ་དེ། །སོགས་ཏེ། རྨི་ལམ་ནི་ཡུལ་མེད་པས་
རྟོག་མེད་མ་ཡིན་ལ་རྟོག་པ་ཡིན་ཡང་གསལ་སྣང་ཅན་ཡིན་པས་རྟོག་པ་ལ་གསལ་
སྣང་མེད་པར་མ་ངེས་སོ་སྙམ་ན། རྨི་ལམ་རྟོག་བཅས་མ་ཡིན་ཏེ་ཡིད་རྟོག་མེད་
འཁྲུལ་ཤེས་ཡིན་ནོ། །གསུམ་པ་ལ། གོམས་ལས་གསལ་སྣང་འབྱུང་ཚུལ་སྤྱི། །
ཚད་མ་ཡིན་མིན་ཕྱེས་ཏེ་་བཤད། །དང་པོ། མི་གཙང་ཟད་པར་ས་ལ་སོགས། །
སོགས། གཉིས་པ། དེ་ལ་སྔར་བཤད་དངོས་པོ་བཞིན། ། སོགས་ཏེ། དེ་
ཡང་མི་སྡུག་པ་སོགས་ཕྱི་དོན་ལ་ལྟོས་ནས་ཚད་མིན་ཡིན་གྱི་ཟད་པར་སོགས་འཁྲུལ་
སྣང་ཡང་མ་ཡིན་ཏེ་རང་སྣང་ཙམ་དུ་ངེས་ཀྱི་ཡུལ་དེ་ཉིད་དུ་གྲུབ་པར་མི་འཛིན་
པས་རང་རིག་གི་སྣང་ཡུལ་དུ་མ་འཁྲུལ་བའོ། ། དེ་བཞིན་དུ་ཟླ་བ་གཉིས་སྣང་ཡང་
དོན་ལ་ལྟོས་ནས་འཁྲུལ་གྱི་རང་རིག་གི་སྣང་ཡུལ་ཙམ་ལ་འཁྲུལ་བ་མིན་པ་བཞིན་
ནོ། །གཉིས་པ་བྲལ་བྱ་རྟོག་པ་བསྟན་ཏེ་མངོན་སུམ་ཚད་མ་བཞི་པོའི་མཇུག་བསྡུ་
བ་ནི། ཤེས་གང་གང་ལ་སྒྲ་དོན་འཛིན། །སོགས་ཏེ། དེ་ལྟར་མངོན་སུམ་ཚད་
མ་བཞི་པོའི་དོན་བསྡུས་ཏེ་བསྟན་པ་ནི། དོན་རྣམ་ངེས་ཤེས་རབ་རལ་གྲི་ལས།
མངོན་སུམ་ཉིད་ནི་རྣམ་པ་བཞི། ། མ་འཁྲུལ་དབང་པོ་ཡིད་རང་རིག ། རྣལ་
འབྱོར་དང་བཅས་དེ་ཡི་ཡུལ། ། རང་མཚན་སྣང་ཕྱིར་རྟོག་མེད་པའོ། ། གལ་ཏེ་
མངོན་སུམ་མེད་པ་ན། །རྟགས་མེད་དེ་ཕྱིར་རྗེས་དཔག་མེད། ། རྒྱུ་ལས་སྐྱེ་དང་དེ་
འགག་སོགས། ། སྣང་ཚོད་འདི་ཀུན་མི་སྲིད་ལ། ། དེ་ལྟ་ན་ནི་དེ་ཉིད་ཀྱི། ། སྟོང་
སོགས་གང་ལ་བརྟེན་ནས་ཤེས། །ཐ་སྙད་ལ་ནི་མ་བརྟེན་པར། །དམ་པའི་དོན་ནི་
རྟོགས་མི་འགྱུར། །དབང་ལྔ་ལས་སྐྱེས་བློ་གང་གིས། །རང་ཡུལ་གསལ་བར་ཉམས་
194
ཀབཅ-----
++མས
༥
，
་
ལས་རབཙ- ཁ༌ཟ-- ཁ་ཟཐ+ ༠༨



མྱོང་བ། ། དབང་པོའི་མངོན་སུམ་དེ་མེད་ན། ། ལོང་སོགས་བཞིན་དུ་དོན་མི་་་ ་
མཐོང་། །ཡིད་དབང་ལས་སྐྱེས་ཕྱི་ནང་ཡུལ། ། གསལ་བར་གཅོད་པ་ཡིད་མངོན་
སུམ། ། དེ་མེད་ཆོས་ཀུན་ཐུན་མོང་དུ། །ཤེས་པའི་རྣམ་རིག་མེད་པར་འགྱུར། །
ལུང་བཞིན་ལེགས་པར་བསྒོམས་པ་ཡིས། །མཐར་ཐུག་རང་ཡུལ་གསལ་མྱོང་བ། །
རྣལ་འབྱོར་མངོན་སུམ་དེ་མེད་ན། ། ཕལ་ བའི་ ཡུལ་འདས་དོན་མི་མཐོང་། །
མངོན་སུམ་མྱོང་བས་གཟུགས་ལ་ནི། ། སྒྲོ་འདོགས་གཅོད་པ་དེ་ལྟ་བུ། ། རང་་་་
སེམས་ལ་ཡང་དེ་ཡོད་ན། །དེ་ཤེས་གཞན་ཡོད་ཐུག་མེད་འགྱུར། །དེ་ཕྱིར་གསལ་
རིག་ངོ་བོ་ཡིས། ། ཡུལ་ཤེས་བཞིན་དུ་རང་ཉིད་ཀྱང་། ། ལྟོས་པ་མེད་པར་རང་
གསལ་བ། །འདི་ལ་རང་རིག་ཅེས་སུ་བརྗོད། །མངོན་སུམ་གཞན་གྱིས་ཉམས་མྱོང་
གང་། །མངོན་སུམ་ཉིད་དུ་ངེས་བྱེད་པ། །རང་རིག་ལས་ཡིན་དེ་མེད་ན། །ཚུལ་
གཞན་གང་གིས་འགྲུབ་མི་འགྱུར། །རྗེས་དཔག་མངོན་སུམ་རྩ་བ་ཅན། །མངོན་
སུམ་རང་རིག་ཉིད་ཀྱིས་ངེས། །མ་འཁྲུལ་བློ་ཡིས་ཉམས་མྱོང་ལ། །ཐུག་ནས་སྒྲུབ་
བྱེད་གཞན་དུ་མེད། ། དེ་ཕྱིར་རྟོག་བྲལ་མ་འཁྲུལ་བའི། ། མངོན་སུམ་དག་ལ་་་
བརྟེན་ནས་སུ། །མངོན་དུ་གྱུར་པའི་ཆོས་རྣམས་ལ། ། སྒྲོ་འདོགས་རྣམ་པར་སེལ་
བར་བྱེད། །ཅེས་དང། མཁས་འཇུག་ལས་ཀྱང་། མངོན་སུམ་ཚད་མ་དེ་ལ་དུ་
ཡོད་ཅེ་ན་བཞི་སྟེ། བདག་རྐྱེན་དབང་པོ་གཟུགས་ཅན་པ་ལ་བརྟེན་ནས་སྐྱེས་
པའི་རྟོག་བྲལ་མ་འཁྲུལ་བའི་ཤེས་པ་ནི་དབང་པོའི་མངོན་སུམ་ཚད་མ་སྟེ། མ་
འཁྲུལ་བའི་མིག་ཤེས་ལ་སོགས་པ་ལྔའོ། ། དབང་པོ་འཁྲུལ་རྒྱུས་བསླད་པའི་ཟླ་
གཅིག་ཟླ་གཉིས་སུ་སྣང་བ་སོགས་ནི་མངོན་སུམ་ལྟར་སྣང་བ་སྟེ་ཚད་མ་མ་ཡིན་
ནོ། །བདག་རྐྱེན་ཡིད་དབང་ལ་བརྟེན་ནས་སྐྱེས་པའི་རྟོག་བྲལ་མ་འཁྲུལ་བའི་ཤེས་
པ་ནི་ཡིད་ཀྱི་མངོན་སུམ་ཚད་མ་ཉིད་དོ། ། དབང་པོ་འཁྲུལ་བའི་རྗེས་སུ་ཕྱོགས་
པའི་ཡིད་རྟོག་མེད་དང་རྨི་ལམ་གྱི་སྣང་བ་ལྟ་བུ་ནི་ཚད་མ་མ་ཡིན་ནོ། །བདག་རྐྱེན་
ཞི་ལྷག་གི་རྣལ་འབྱོར་ལ་བརྟེན་ནས་སྐྱེས་པའི་རྟོག་བྲལ་མ་འཁྲུལ་བའི་ཤེས་པ་ནི་
རྣལ་འབྱོར་མངོན་སུམ་ཚད་མའོ། །མི་སྡུག་པ་གོམས་པའི་ཀེང་རུས་ཀྱི་གསལ་སྣང་
195



ལྟ་བུ་ནི་མ་འཁྲུལ་བ་མ་ཡིན་པས་ཚད་མར་མི་བཞེད་དོ། །རྣལ་འབྱོར་མངོན་སུམ་
དེས་ཀུན་རྫོབ་ཀྱི་དངོས་པོ་བསྒྲིབས་པ་དང་ཆོད་པ་སོགས་ཀྱི་དོན་ཤེས་པ་ལྟ་བུ་སྣང་
བཅས་དང༌། བདག་མེད་མཐོང་བ་ལྟ་བུ་སྣང་མེད་རྣལ་འབྱོར་མངོན་སུམ་ཞེས་
བཞེད་དོ། །སེམས་སེམས་བྱུང་ཐམས་ཅད་རང་ཉིད་གསལ་བའི་ངོ་བོས་རྟོག་བྲལ་
མ་འཁྲུལ་བར་རང་རིག་པ་ནི་རང་རིག་མངོན་སུམ་སྟེ། འཁྲུལ་བའམ་མ་འཁྲུལ་
བའི་ཤེས་པ་གང་སྐྱེས་ཀྱང་དེས་རང་ཉིད་རང་གསལ་དུ་མྱོང་བ་ཙམ་ལ་མ་འཁྲུལ་
ཞིང་རྟོག་པ་དང་བྲལ་བའང་ཡིན་ནོ། ། མངོན་སུམ་བཞི་པོ་འདི་དག་གི་ཡུལ་ནི་
ཡུལ་དུས་རྣམ་པ་མ་འདྲེས་པ་རང་མཚན་ཉིད་སྣང་བའི་ཕྱིར། སྒྲ་དོན་འདྲེས་
འཛིན་གྱི་རྟོག་པ་མེད་པ་ཡིན་ནོ། ། སྤྱིར་འཇིག་རྟེན་པའི་མངོན་སུམ་ཞེས་པ་འདི་
དག་མེད་ན། རྟགས་རྣམས་ཀྱང་ཤེས་པ་མ་འཁྲུལ་བས་དམིགས་པའི་རྩ་བ་ཅན་
ཡིན་པས། དེ་རྣམས་ཀྱང་མེད་པར་འགྱུར་ལ། རྒྱུ་ལས་སྐྱེད་པ་དང་དེ་འགག་
པ་སོགས་སྣང་ཚོད་ཀྱི་རྣམ་བཞག་འདི་རྣམས་མེད་པར་འགྱུར་བའི་ཕྱིར་སྣང་བ་དེ་
རྣམས་ཀྱི་རང་བཞིན་སྟོང་པ་ཉིད་ཀྱང་ཤེས་པར་མི་འགྱུར་བས། ཐ་སྙད་ལ་ནི་མ་
བརྟེན་པར། །དམ་པའི་དོན་ནི་རྟོགས་མི་འགྱུར། །ཞེས་གསུངས་པ་ཡིན་ནོ། །བྱེ་
བྲག་ ཏུ་དབང་པོའི་མངོན་སུམ་མེད་ན་གཟུགས་ སོགས་ཀྱི་དོན་མི་མཐོང་ཞིང༌།
ཡིད་མངོན་མེད་ན་ཕྱི་ནང་གི་ཡུལ་ཐམས་ཅད་ཐུན་མོང་དུ་ཤེས་པའི་རྣམ་རིག་མེད་
པར་འགྱུར་བ་དང་། རྣལ་འབྱོར་མངོན་སུམ་མེད་ན་ཕལ་བའི་ཡུལ་ལས་འདས་
པའི་དོན་རྟོགས་པའི་ཤེས་པ་མི་སྲིད་པས་དེ་གསུམ་དུ་རྣམ་བཞག་མཛད་ལ། དེ་
ཐམས་ཅད་ཤེས་པས་རང་རང་གི་ཡུལ་མངོན་སུམ་མྱོང་བ་ཡིན་ཞིང་།མྱོང་བ་ཐམས་
ཅད་ཀྱི་མཐའ་རང་རིག་པ་ལ་ཐུག་པ་སྟེ། མངོན་སུམ་མྱོང་བའི་དོན་ལ་སྒྲུབ་བྱེད་
གཞན་མི་དགོས་པ་ནི། རང་བློ་མ་འཁྲུལ་བ་ཉིད་རང་གསལ་དུ་ཉམས་སུ་མྱོང་བ་
ལས་ ཐེ་ཚོམ་ཆོད་པ་ཡིན་པས་རང་རིག་འདི་ནི་ཚད་མ་ ཐམས་ཅད་ཀྱི་མཐའ་་་
གཏུགས་ས་ཡིན་ན། དེ་ཡང་རྗེས་སུ་དཔག་པ་ནི་མཐར་མངོན་སུམ་པའི་རྩ་བ་
ཅན་ཡིན་ལ། མངོན་སུམ་གྱི་མཐའ་རང་རིག་གིས་ངེས་ཏེ་མ་འཁྲུལ་བའི་བློ་ཡི་
196



ཉམས་མྱོང་ལ་ཐུག་ནས་སྒྲུབ་བྱེད་གཞན་བཙལ་མི་དགོས་པ་བདེ་སོགས་ཉམས་སུ་
མྱོང་བ་བཞིན་ནོ། །ཞེས་གསུངས་སོ། །གཉིས་པ་ལྡོག་ཕྱོགས་ལྟར་སྣང་ལ། དོན་
གྱི་དབྱེ་བ་བཞི་རུ་བཤད། ། མདོ་ལས་ བདུན་སྨོས་དགོས་ པ་བཤད། ། དང་པོ།
མངོན་སུམ་ལྟར་སྣང་རྣམ་པ་བཞི། ། སོགས་ཏེ། ཚད་མ་མདོ་ལས། འཁྲུལ་
དང་ཀུན་རྫོབ་ཤེས་པ་དང༌། །རྗེས་དཔག་རྗེས་སུ་དཔག་ལས་བྱུང༌། ། དྲན་དང་
མངོན་འདོད་ཅེས་བྱ་འོ། ། མངོན་སུམ་ལྟར་སྣང་རབ་རིབ་བཅས། །ཞེས་རྟོག་པ་
དྲུག་དང་རྟོག་མེད་གཅིག་དང་བདུན་དུ་བཤད་དེ། འཁྲུལ་ཤེས་ནི་སྨིག་སྒྱུ་ལ་
ཆུར་སྒྲོ་འདོགས་པ་ལྟ་བུའོ། །ཀུན་རྫོབ་ཤེས་པ་ནི་མཐོང་བའི་ཡུལ་དེ་ཉིད་ལ་མིང་
དང་རིགས་སོགས་སྦྱར་ནས་རྟོག་པ་ཐམས་ཅད་དོ། །རྗེས་དཔག་ནི་རྟགས་འཛིན་
གྱི་སེམས་སོ། ། རྗེས་སུ་དཔག་པ་ལས་བྱུང་བ་ནི་རྟགས་ ཅན་འཛིན་པའི་སེམས་
སོ། ། དྲན་པ་ནི་འདས་པ་ལ་རྟོག་པའོ། །མ་འོངས་པ་ལ་རྟོག་པ་ལ་མངོན་འདོད་
ཅེས་བྱའོ། །དེ་དྲུག་ནི་རྟོག་པ་ཡིན་ནོ།. ། རབ་རིབ་ལ་སོགས་པས་རྟེན་དབང་པོ་
ཉམས་པ་ལས་བྱུང་བའི་མེད་པ་གསལ་སྣང་རྣམས་ནི་མངོན་སུམ་ལྟར་སྣང་དངོས་
སོ། ། དེ་དག་ཀྱང་སྐབས་འདིར་བཞི་རུ་བསྡུའོ། ། གཉིས་པ་ལ། རྟོག་པ་དྲུག་
བཤད་ དགོས་ པ་ དང༌། ། རྟོག་ མེད་ གཅིག་ བཤད་ དགོས་ པ་ འོ། ། དང་ པོ་ ལ།
དགོས་པ་དངོས་དང་དེའི་འཐད་པ། ། དང་པོ། དབང་སྐྱེས་མིན་པར་གྲུབ་དོན་
དུ། ། སོགས། གཉིས་པ་ལ། འཁྲུལ་བའི་རྒྱུ་མཚན་བཤད་པ་དང་། །དེ་ཉིད་
དཔེ་ལས་རྟོགས་ཚུལ་ལོ། །དང་པོ། བརྡ་རྟེན་ཅན་དང་དོན་གཞན་ལ། །སོགས་
ཏེ། འབྱུང་བ་འདུས་པའི་རྣམ་པ་སྔོ་ཞིང་གཡོ་བ་སོགས་ཀྱི་སྨིག་རྒྱུ་མཐོང་བའི་ཚེ་
སྔར་མཐོང་བའི་ཆུ་དང་རྣམ་པ་འདྲ་བས་ཆུའོ་སྙམ་དུ་དོན་གཞན་ཆུ་ཉིད་དུ་ཡིད་
ཀྱིས་སྒྲོ་འདོགས་པ་ཡིན་ལ་དེའི་ཕྱིར་རིགས་པ་ཅན་པས་དབང་དོན་ཕྲད་པ་ལས་
སྐྱེས་ པའི་ ཤེས་པ་ཐ་སྙད་དུ་བྱ་བ་མིན་པ་སྨྲས་པས་ཟླ་གཉིས་ སོགས་བཅད་ལ།
དེས་སྨིག་རྒྱུ་ཆུར་འཛིན་མི་ཆོད་པས་མཚན་ཉིད་ཀྱི་ཟུར་དུ་འཁྲུལ་བ་མེད་པར་ཞེན་
པའི་བདག་ཉིད་ཅེས་པས་དེ་གཅོད་པར་འདོད་པས་འཁྲུལ་ཤེས་དེ་དབང་སྐྱེས་སུ་
197



འདོད་དོ། ། གཞན་ཡང་བུམ་པ་མཐོང་བའི་ཚེ་བུམ་པ་ཉིད་དང༌། འདེགས་པ་
སོགས་བྱ་བ་དང་། སྔོ་སོགས་ཡོན་ཏན་གྱི་རྣམ་པར་དེ་དང་དེའོ་སྙམ་དུ་ལྡོག་ཆ་
ནས་སྦྱར་ཏེ་འཛིན་པའི་རྟོག་པ་མངོན་སུམ་ལ་ཡོད་པར་སྨྲ་བ་ཕྱི་རོལ་པ་དག་གིས་
སྤྱི་མངོན་སུམ་གྱི་ཡུལ་ཡིན་པ་དང་། རགས་པ་དང་རྒྱུན་གཅིག་ཏུ་རྟོག་པའི་བློས་
ས་བོན་གྱི་རོའོ་སྙམ་པ་དང་འབྲས་བུའི་རྒྱུའོ་སྙམ་པ་སོགས་དོན་སྦྱོར་དང་མིང་སྦྱོར་
གྱི་རྟོག་པ་མངོན་སུམ་ལ་ཡོད་པར་འདོད་པ་བཞིན་ནོ། །གཉིས་པ། ཇི་ལྟར་ལྐོག་
ཏུ་གྱུར་དོན་ཅན། ། སོགས། གཉིས་པ་ལ། མདོ་ཡི་དགོངས་པ་རང་ལུགས་
བཤད། །འགྲེལ་བྱེད་གཞན་གྱི་འདོད་པ་དགག ། དང་པོ། འདིར་ནི་བཞི་པ་
དམིགས་བསལ་ཏེ། ། སོགས། གཉིས་པ་ལ། ཕྱོགས་སྔའི་འདོད་བརྗོད་དེ་
འགོག་པ་འོ། །དང་པོ། དེ་ཡང་ཡིད་ཀྱི་ཞེས་ཁ་ཅིག ། ཞེས་ཏེ། ཀུན་བཏུས་
འགྲེལ་བྱེད་ཁ་ཅིག་གིས། རྟོག་བྲལ་ཙམ་མངོན་སུམ་ཚད་མའི་མཚན་ཉིད་ཡིན་
པར་ བསམས་ནས་ ཟླ་གཉིས་སོགས་རྟོག་བྲལ་སྒྲུབ་ པའི་ ལོག་པའི་དཔེ་ཡིན་ཏེ།
མིག་གི་དབུས་ན་རབ་རིབ་གནས་པའི་ཟུར་གཉིས་སུ་རིམ་གྱིས་མཐོང་བ་ན་ཅིག་
ཆར་དུ་ཡོད་པར་ཡིད་ཀྱིས་སྒྲོ་བཏགས་པ་ཡིན་ཏེ་ཐག་པ་ལ་སྦྲུལ་དུ་འཛིན་པ་བཞིན་
ནོ་སྙམ་པའོ། གཉིས་པ་དེ་དགག་པ་ལ། ཡིད་རྟོག་ཡིན་ལ་ལུང་རིགས་་་་་
འགལ། །དེ་ཕྱིར་རྟོག་མེད་ཡིན་མཇུག་བསྡུ། །དང་པོ་ལ། ལུང་དང་རིགས་པར་
འགལ་བ་གཉིས། །དང་པོ་ལ། དངོས་དང་ཉེས་སྤོང་ལན་དགག་པ་འོ། །དང༌
པོ། སྔོ་སོགས་ཟླ་གཉིས་ལ་སོགས་བློའི། ། སོགས་ཏེ། ཟླ་བ་གཉིས་སྣང་སོགས་
ཡིད་རྟོག་ཏུ་འདོད་པ་སློབ་དཔོན་གྱི་དགོངས་ པ་ མིན་ཏེ། དེ་ཡང་རྩོད་གྲུབ་
མཁན་པོའི་བཞེད་པར་དབང་ཤེས་ཀྱི་དམིགས་རྐྱེན་ཕྱི་དོན་དངོས་པོ་ཡིན་པར་
འདོད་པ་ལ་སློབ་དཔོན་གྱིས་ཕྱི་དོན་དེ་ཇི་ལྟར་སྣང་བ་ལས་དབང་ཤེས་སྐྱེའམ་།
དེ་ལས་གཞན་དུ་སྣང་། དང་པོ་ལྟར་ན། དེ་དག་གི་ལུགས་ལ་དབང་ཤེས་ལ་
ཡུལ་ལྔ་རགས་པ་སྣང་བར་འདོད་པས་ན་རགས་པ་རྫས་སུ་མེད་པས་རང་འཛིན་
སྣང་བ་སྐྱེད་པའི་རྐྱེན་དུ་མི་རུང་ལ། ཕྱི་དོན་དངོས་ནི་རགས་པར་མེད་ཀྱང་རྡུལ་
198



ཕྲ་རབ་ཀྱི་རྫས་སུ་ཡོད་པས་རྒྱུ་རྡུལ་ཉིད་ཀྱི་སྟོབས་ལས་དམིགས་པ་ཡིན་ནོ་ཞེ་ན།
དོན་རང་ཉིད་ལ་དབང་ཤེས་སྐྱེད་པའི་ནུས་པ་མེད་པར་རྒྱུ་ཡིན་པ་ཙམ་གྱིས་་་་
དམིགས་པ་ཡིན་ན་སྔོ་འཛིན་དང་ཟླ་གཉིས་སྣང་བའི་ཤེས་པ་ལའང་དབང་པོ་རྒྱུ་
ཡིན་པའི་ཕྱིར་དེ་ཡང་དམིགས་རྐྱེན་དུ་འགྱུར་རོ་ཞེས་སྐྱོན་བརྗོད་པར་མཛད་པས་
ན་སྔོ་འཛིན་བཞིན་དུ་ཟླ་བ་ གཉིས་ སྣང་སོགས་ཀྱང་དབང་པོ་ལས་སྐྱེས་ པར་་་་་
གསུངས་པ་འདིས་དབང་ཤེས་སུ་གྲུབ་པ་ཡིན་ནོ། ། གཉིས་པ། གལ་ཏེ་བརྒྱུད་
པས་རྒྱུ་ཡིན་ན། ། སོགས། གཉིས་པ་ལ། དབང་ཤེས་ཡིན་ལ་སྒྲུབ་བྱེད་་་་་
འགོད། །ཡིད་རྟོག་ཡིན་ལ་གནོད་བྱེད་སྟོན། །དང་པོ། དབང་རྟེན་གང་ཡིན་
གལ་ཏེ་གང་། ། སོགས། གཉིས་པ་ལ། ཧ་ཅང་ཐལ་བ་མང་དུ་འཕེན། །ཐལ་
བ་ཐ་མར་མ་ངེས་སྤང༌། །དང་པོ། འདིར་ཡང་སྦྲུལ་སོགས་འཁྲུལ་བ་བཞིན། །
སོགས། གཉིས་པ་ནི། གཉིད་ལོག་པ་འམ་སད་པ་ན། །སོགས། གཉིས་པ་
མཇུག་བསྡུ་ནི། དེ་ཕྱིར་དེ་རྟོག་མེད་ན་འང་། ། སོགས། གཉིས་པ་ཚད་མའི་
འབྲས་བུ་ལ། ཚད་མའི་འབྲས་བུ་དོན་གཞན་མིན། །དེ་ཡི་སྒྲུབ་བྱེད་རྒྱས་པར་
བརྗོད། །དང་པོ་ལ། སྣང་ཚུལ་ཚད་འབྲས་གཞལ་གསུམ་ཕྱེ། །གནས་ཚུལ་དོན་
ལ་དབྱེ་བ་མེད། །དང་པོ་ལ། མ་བརྟགས་འཇིག་རྟེན་དང་མཐུན་སྤྱི། །བརྟགས་
ནས་བསྟན་བཅོས་མཐུན་བྱེ་བྲག ། དང་པོ་ལ། གཞག་དང་དགག་དང་རྩོད་
སྤང་གསུམ། །དང་པོ་ལ། དོན་འདྲ་སྒྲུབ་བྱེད་ཚད་མར་བསྒྲུབ། །དེ་ཕྱིར་ཚད་
འབྲས་གཅིག་པ་ཡིན། ། དེ་ལ་མི་འཐད་རྩོད་པ་སྤང་། ། དང་པོ་ལ། སྒྲུབ་བྱེད་
ཉིད་འཇོག་འཐད་སྤྱི་སྟོན། །དེ་དག་བྱེ་བྲག་སྐབས་ལ་སྦྱར། །དེ་ལ་རྩོད་པ་སྤང་བ་
འོ། །དང་པོ། བྱ་བ་སྒྲུབ་པར་བྱེད་ཅེས་ཏེ། ། སོགས་ཀྱིས་བསྟན་ལ། དེ་ཡང་
ཚད་མ་མདོ་ལས། བྱ་དང་བཅས་པར་རྟོགས་པའི་ཕྱིར། །འབྲས་བུ་ཉིད་ཡིན་
འཇལ་བྱེད་ལ། །ཚད་མ་ཉིད་དུ་འདོགས་པ་སྟེ། །བྱ་བ་མེད་པའང་མ་ཡིན་ནོ། །
ཞེས་གསུངས་པ་ལྟར་ཚད་མ་དང་འབྲས་བུ་འདི་དག་ཕྱི་རོལ་པ་རྣམས་ཀྱིས་བསྐྱེད་
བྱ་སྐྱེད་བྱེད་ཀྱི་རྒྱུ་འབྲས་སུ་འདོད་པ་ནམ་ཡང་མི་འཐད་ལ། རང་ལུགས་སུ་རྣམ་
199



པར་གཞག་འཇོག་གི་རྒྱུ་འབྲས་ཙམ་ཡིན་ཞིང༌། དེ་ལའང་མ་བརྟགས་པར་་་་
འཇིག་རྟེན་གྲགས་པ་དང་མཐུན་པར་ཚད་འབྲས་གཞལ་གསུམ་བཞག་པ་དང༌།
དངོས་པོའི་གནས་ཚུལ་དང་མཐུན་པར་བརྟགས་ནས་བསྟན་བཅོས་ལྟར་དེ་གསུམ་
བཞག་པ་གཉིས་ལས། དང་པོ་ནི། བྱ་བྱེད་ལས་གསུམ་གྱི་རང་བཞིན་ལས་དེ་
གསུས་དུ་འཇོག་སྟེ་རྟོགས་པར་བྱ་བའམ་ལས་སུ་བྱ་བ་ཡུལ་གཟུགས་སོགས་གཞལ་
བྱ། རྟོགས་པར་བྱེད་པ་ནི་བློ་ལ་གཟུགས་སོགས་ཀྱི་རང་བཞིན་སྣང་བ་འཇལ་
བྱེད་ཚད་མ་སྟེ་འདི་ལ་སྐབས་འདིར་དོན་དང་འདྲ་བ་ཞེས་བྱའོ། །ཡུལ་ཅན་དེས་
ཡུལ་རྟོགས་པའི་བྱ་བ་ལས་དོན་རྟོགས་ཞེས་བྱ་སྟེ་དེ་ནི་ཚད་མའི་འབྲས་བུའམ་འདི་
ལྟར་ཚད་མའི་འབྲས་བུ་ནི་དོན་རྟོགས་པའོ་ཞེས་སྤྱིར་གྲགས་ཤིང་གྲུབ་པའང་ཡིན་
ནོ། ། དེ་ལྟ་ན་བྱ་བྱེད་ལས་གསུམ་གྱི་རྣམ་བཞག་སྤྱིར་བསྟན་པ་ལ། བྱེད་པ་་
གཅིག་གིས་ལས་སུ་བྱ་བ་ཀུན་སྒྲུབ་ནུས་ན་ཐམས་ཅད་དུ་ཐམས་ཅད་འགྲུབ་པར་
འགྱུར་ལ། ལས་སུ་བྱ་བ་གཅིག་ལ་སྒྲུབ་བྱེད་མཐའ་དག་དགོས་ན་གཅིག་ཀྱང་
འགྲུབ་པར་མི་འགྱུར་རོ། །དེས་ན་རང་རང་གི་ངོས་སྐལ་གྱིས་་ཕྱེས་པས་ཐུན་མོང་
མིན་པའི་སྒྲུབ་བྱེད་དང་བསྒྲུབ་བྱ་དག་གི་ཐ་སྙད་བྱེད་པ་ཡིན་ནོ། །གཉིས་པ་ལ།
དོན་འདྲ་བ་ལས་གཞལ་བྱ་རྟོགས། །དེ་ལས་གཞན་གྱིས་དེ་མི་ནུས། ། དེས་ན་དེ་
དག་སྒྲུབ་བྱེད་ཡིན། །དང་པོ། དེ་ལ་ཉམས་མྱོང་ཙམ་དུ་ནི། །སོགས། གཉིས་
པ། བདག་ཉིད་འགྱུར་མིན་རྒྱུ་དག་ལ། ། སོགས། གསུམ་པ། དེ་ཕྱིར་འདི་
བདག་ཐ་དད་པ། །སོགས་ཏེ། དོན་དུ་སྣང་བ་འདི་ཉིད་དོན་དངོས་མ་ཡིན་ནམ།
དོན་འདྲ་ཞེས་སུ་ཅི་ལ་བཏགས་སྙམ་ན། དོན་ཉེ་བ་ལས་ཤེས་པ་དེའི་སྣང་བ་སྔ་
ན་མེད་པའི་ཁྱད་པར་སྐྱེས་པ་ནི་དོན་འཇལ་བྱེད་ཡིན་པས་ཤེས་པ་ཡིན་ལ། དོན་
གྱི་རྣམ་པ་ཇི་ལྟ་བུར་བཟུང་བས་དོན་དང་འདྲ་ཞེས་བཏགས་ཏེ་དོན་དང་འདྲ་བ་
ཙམ་གྱི་ཤེས་པ་སྐྱེས་པའང་མེད་ན་དོན་ཉེའང་རུང་ཤེས་པ་ལ་ཡུལ་གྱིས་ཁྱད་པར་ཅི་
ཞིག་བྱས་ཏེ་ཅི་ཡང་མ་བྱས་པར་འགྱུར་ལ། དེ་ལྟ་ན་ཤེས་པ་དེ་ཡུལ་གྱི་འཇོག་
བྱེད་དུའང་མི་རུང་སྟེ་སྔོ་འཛིན་མ་སྐྱེས་པར་ནི་ཡུལ་སྔོན་པོ་འདི་ནའོ་ཞེས་ཤེས་པར་
200



མི་འགྱུར་རོ། །ཡུལ་རྗེན་ཅེར་དུ་འཛིན་ནོ་སྙམ་ན། དེ་ལྟར་འཛིན་དུ་ཆུག་ཀྱང་
ཡུལ་བཟུང་ཞེས་པ་སྟེ་ཇི་ལྟར་བཟུང་བ་ཡིན། སྣང་ནས་འཛིན་ནོ་ཞེ་ན། སྣང་
བ་དེ་ཡུལ་ཉིད་ཡིན་གྱི་ཤེས་པ་ལ་མེད་པ་ཡིན་ནམ་ཤེས་པ་ལའང་སྣང་བ་ཞེས་པའི་
ཁྱད་པར་སྐྱེས་པ་ཞིག་ཡོད་པ་ཡིན། དང་པོ་ལྟར་ན་ཡུལ་ཉེ་བ་དང་བསྐལ་བའི་
དོན་ཐམས་ཅད་ཅིག་ཆར་སྣང་བའམ་ཡང་ན་གཅིག་ཀྱང་མི་སྣང་བར་འགྱུར་ཏེ།
ཡུལ་ཅན་ཤེས་པ་ནི་ཡུལ་དང་ཉེ་བའི་དབང་གིས་སྣང་བ་ཞེས་པའི་ཁྱད་པར་གང་
ཡང་མ་སྐྱེས་པར་འདོད་པས་སོ། ། གཉིས་པ་ལྟར་ན། ཤེས་པའི་ངོས་ན་ཡུལ་ཉེ་
བའི་དབང་གིས་སྔ་ན་མེད་པའི་ཁྱད་པར་སྣང་བ་སྐྱེས་པ་དེ་ལ་དོན་འདྲ་ཞེས་་
བཏགས་པ་སྟེ། དོན་སྣང་དེའི་དབང་གིས་གང་སྣང་བའི་ཡུལ་དེ་ལ་ཚད་མར་
འགྲོ་དགོས་པ་ཡིན་ནོ། །དེ་ལ་མིན་ན་བློ་ནི་ཡུལ་གང་ལའང་ཚད་མར་འགྱུར་བའི་
ཐབས་གཏན་མེད་ལ། འགྱུར་ན་ནི་བློ་གཅིག་ཀྱང་ཐམས་ཅད་ཀྱི་ཚད་མར་་་
འགྱུར་ཏེ། ཡུལ་གྱིས་བྱས་པའི་ཁྱད་པར་འདི་ལ་ཁས་མི་ལེན་པའི་ཕྱིར་རོ། །དེས་
ན་དོན་འདྲ་ཞེས་པ་འདི་ལེགས་པར་དཔྱད་ན་གཟུང་རྣམ་ལས་འོས་མེད་ཀྱང་
འདིར་དེ་འདྲའི་དཔྱད་པ་ཞིབ་མོ་མ་བཅུག་པར་དོན་དང་རྗེས་སུ་མཐུན་པའི་བློ་
སྐྱེས་པ་ཙམ་ལ་དོན་འདྲ་ཞེས་བཏགས་པ་སྟེ་དེ་ཙམ་ནི་ཕྱི་ནང་སུས་ཀྱང་ཐུན་མོང་
དུ་ཁས་མི་ལེན་པའི་འོས་མེད་དོ། །གསུམ་པ་དོན་འདྲ་སྒྲུབ་བྱེད་དུ་བཞག་པ་དེ་ལ་
རྩོད་སྤང་ནི། རྣམ་འགས་ཤེས་པའི་རང་བཞིན་ནི། ། སོགས། གཉིས་པ་ཚད་
མ་དང་འབྲས་བུ་ངོ་བོ་གཅིག་ལ་ལྡོག་པས་ཕྱེས་པ་ཙམ་དུ་འདོད་པ་ནི། དེ་ཕྱིར་
གཞལ་བྱ་རྟོགས་པ་ཡི། །སོགས་ཏེ། སྔོ་འཛིན་འདིས་ཡུལ་སྔོན་པོ་རྟོགས་པའི་བྱ་
བ་ཇི་ལྟར་བྱས་ཞེས་དྲི་བ་ན། འདིས་ཇི་ལྟར་བཅད་པ་ལྟར་གཞལ་བྱ་སྔོན་པོ་ཐོབ་
པ་ཉིད་ཀྱི་ཆ་ནས་ཡུལ་ཅན་འདི་ལ་ཡུལ་རྟོགས་པའི་བྱ་བ་ཡོད་པར་གྲུབ་སྟེ། སྟ་
རེ་འདི་ལ་ཤིང་གཅོད་པའི་བྱ་བ་ཡོད་དོ་སྙམ་པ་ལ། ཤིང་ཆོད་པར་སྣང་བ་ཉིད་
ལས་གཞན་སྒྲུབ་བྱེད་བཙལ་ཀྱང་མི་རྙེད་པ་བཞིན་ནོ། །དེས་ན་འཇིག་རྟེན་ཐ་སྙད་
ཀྱི་བྱ་བྱེད་དེ་ནི་དོན་འདྲ་འདི་ལའང་ཡོད་དེ་བསྙོན་དུ་མི་ནུས་པའི་ཕྱིར་རོ། ། ཇི་
201



ལྟར་བྱེད་པོ་སྟ་རེ་ལས་ཐ་དད་པར་འཕར་བ་དང་འབབ་པའི་བྱ་བ་ཐ་དད་དུ་མ་
མཐོང་ངམ་སྙམ་ན། སྟ་རེ་དང་ཤིང་འཕྲད་ནས་ཆོད་པའི་བྱ་བ་ནི་སྟ་རེ་ཉིད་ལས་
གཞན་དུ་མེད་དེ། ཡོད་ན་སྟ་རེས་ཤིང་མི་གཅོད་པར་ཐ་དད་པའི་བྱ་བ་དེས་
གཅོད་པར་འགྱུར་ནའང་དེ་འདྲ་སྣང་རུང་མ་དམིགས་པས་ཁེགས་ཤིང༌། ནམ་
མཁར་འཕར་བའི་སྟ་རེ་སྐད་ཅིག་མ་དེ་ཤིང་དང་མ་འཕྲད་པས་མི་གཅོད་ལ་འཕར་
བ་དང་འབབ་པར་སྣང་བ་ནི་ཡུལ་ ཐ་དད་ པའི་ སྟ་རེའི་སྐད་ཅིག་མངོན་སུམ་་་
དམིགས་པར་ཟད་ཀྱི་སྟ་རེ་ལས་ཐ་དད་པའི་བྱ་བ་དམིགས་པའང་མ་ཡིན་ཏེ་རྒྱུན་
ལས་བཏགས་པར་ཟད་དོ། །དེས་ན་ནམ་མཁར་ཕྱར་བ་སོགས་བརྒྱུད་པའི་རྒྱུ་ཡིན་
ཡང་ ཤིང་གཅོད་པའི་སྒྲུབ་བྱེད་དངོས་ནི་ ཤིང་དང་ཕྲད་པའི་ སྐད་ཅིག་དེ་ལས་
གཞན་མ་ཡིན་ནོ། །འདི་སྐབས་དོན་གྱི་ངོ་བོ་ཞེས་པ་དང་གཞལ་བྱའི་རང་བཞིན་
ཞེས་པ་དོན་འདྲ་ལ་བྱས་ཏེ་དེ་དང་དོན་རྟོགས་གཉིས་སྒྲུབ་བྱེད་དང་བསྒྲུབ་བྱར་
བཤད་པ་མང་ཡང་། དོན་ལ་གཞལ་བྱའམ་དོན་གྱི་ངོ་བོར་སྣང་བའི་ཤེས་པ་དོན་
འདྲ་ཡིན་ཡང་། འདིར་བློ་ཡུལ་གྱི་དོན་དེ་ཉིད་ལ་མ་བརྟགས་པར་ཡུལ་ཉིད་དུ་
ཞེན་པ་ལྟར་གྱིས་བསྒྲུབ་པ་ཡིན་པས་ཤིན་ཏུ་ཕྲ་བའི་ གནད་འདི་ན་གསལ་བོར་
བཀྲལ་བ་ཡིན་ནོ། ། གསུམ་པ་ཚད་འབྲས་གཅིག་པ་དེ་ལ་རྩོད་སྤང་ནི། དེ་ཡི་
བདག་ཉིད་འཛིན་པ་དེ། ། སོགས་ཏེ། དོན་འདྲ་ཉིད་ལ་རང་ལས་ཐ་དད་པའི་བྱ་
བ་གཞན་མེད་ན་བྱེད་པོ་ཉིད་དུའང་མི་འཐད་ལ། གལ་ཏེ་རྒྱུ་འབྲས་སུ་འཐད་ན་
བསྐྱེད་བྱ་སྐྱེད་བྱེད་དུ་འགྱུར་བས་གཅིག་ཡིན་པ་ཉམས་སོ་ཞེ་ན། འདི་གཉིས་
བསྐྱེད་བྱ་སྐྱེད་བྱེད་ཀྱི་རྒྱུ་འབྲས་ཐ་དད་པ་མ་ཡིན་ལ་རྣམ་པར་བཞག་འཇོག་གི་བྱེད་
པོ་དང་བྱ་བ་ལྟར་མངོན་པའི་ཆ་ནས་རྒྱུ་འབྲས་ཀྱི་རྣམ་བཞག་རུང་སྟེ། འཇིག་
རྟེན་གྱི་ཐ་སྙད་ལ་བརྟེན་ནས་དེ་ལྟར་རིགས་པ་ཡིན་ནོ། ཡང་དག་པར་དཔྱད་ན་
གཞལ་བྱ་གཟུགས་སོགས་ལའང་དེས་ ཅི་ཡང་མ་བྱས་ཏེ་དུས་མཉམ་པ་ལ་ ཕན་
གདགས་བྱ་མེད་པས་བྱ་བ་མི་བྱེད་ལ་མི་མཉམ་པ་ལས་སུ་བྱ་བའི་ཡུལ་དུ་མེད་དོ། །
དེ་བཞིན་དུ་རང་གིས་འབྲས་བུ་བཞག་པ་དེ་ལའང་བྱ་བ་མི་བྱེད་དེ་བྱེད་པོ་དང་བྱ་
202



ཡུལ་ ཐ་དད་དུ་མེད་པས་སོ། ། དེ་ནི་འདི་ཙམ་དུ་མ་ཟད་རྒྱུ་འབྲས་ཐམས་ཅད་
ལའང་མཚུངས་ཏེ་ཆོས་ཐམས་ཅད་བྱེད་པ་པོ་མེད་པ་ཡིན་ནོ། །འོན་ཀྱང་རྐྱེན་ཉིད་
འདི་པ་ཙམ་གྱི་སྣང་བ་ལ་བྱ་བྱེད་ལས་གསུམ་དུ་སྒྲོ་བཏགས་ཤིང་བསྐྱེད་བྱ་སྐྱེད་བྱེད་
ཀྱང་རྒྱུན་ལས་བཏགས་པ་ཙམ་སྟེ་འབྲས་བུའི་དུས་ན་ས་བོན་འགགས་པ་ལ་བྱེད་པ་
པོར་བཏགས་པའམ་ས་བོན་གྱི་དུས་ན་མྱུ་གུ་མ་སྐྱེས་པ་ལ་ལས་སུ་བྱ་བར་བཏགས་
པ་ཙམ་ཡིན་ནོ། །གཉིས་པ་གཞན་ལུགས་དགག་པ་ལ། སྤྱིར་བཀག་པ་དང་སོ་
སོར་དགག ། དང་པོ། དེ་ཕྱིར་མཐོང་དང་དབང་འབྲེལ་དང༌། ། སོགས།
གཉིས་པ་ལ། དབང་པོ་ཚད་མ་ཡིན་པ་དགག ། ཁྱད་པར་ཤེས་པ་ཚད་ཡིན་
དགག། དབང་དོན་འབྲེལ་བའི་ཚད་མ་དགག ། དང་པོ། ཀུན་ཀྱི་མཚུངས་རྒྱུ་
ཡིན་པའི་ཕྱིར། ། གཉིས་པ་ལ། བཀག་དང་རང་ལ་མི་མཚུངས་པའོ། ། དང་པོ།
དེ་དངོས་མེད་ན་ཁྱད་པར་གྱི། ། སོགས། གཉིས་པ། དེ་རྣམ་བཞག་ལ་བརྟེན་
ནས་ནི། །སོགས། གསུམ་པ་ལ། ཐལ་བ་འགོད་དང་དེའི་ལན་དགག། དང་པོ།
བདག་ཉིད་ཀུན་ཀྱིས་འབྲེལ་ན་ཡང་། ། སོགས་ཏེ། དབང་དོན་འབྲེལ་བ་ཙམ་
ཚད་མར་འདོད་པ་རིགས་པ་ཅན་པ་ན་རེ། ཁོ་བོ་ཅག་གི་ལུགས་ལ་འབྲེལ་བ་རྣམ་
པ་དྲུག་ཡོད་དེ། སྦྱོར་བའི་འབྲེལ་བ་དང༌། སྦྱོར་བར་འདུ་བ་དང་། སྦྱོར་
བའི་འདུ་བར་འདུ་བ་དང༌། འདུ་བའི་འབྲེལ་བ་དང་། འདུ་བར་འདུ་བའི་
འབྲེལ་བ་དང༌། སྦྱོར་བ་དང་ཁྱད་པར་ཁྱད་པར་ཅན་གྱི་འབྲེལ་བའོ། །དེ་དག་
རིམ་བཞིན་མིག་གི་དབང་པོ་སོགས་དང་དོན་ཕྲད་པ་དང༌། བུམ་པ་རང་གི་ཆོས་
གཟུགས་སོགས་འདུ་བ་དང༌། བུམ་པའི་གཟུགས་ལ་བུམ་པའི་གཟུགས་ཉིད་
དང༌། རྣ་བ་དང་སྒྲ་འདུ་བ་དང་། སྒྲ་ལ་སྒྲ་ཉིད་འདུ་བ་དང་། མིག་དབང་
ས་ཕྱོགས་དང་འབྲེལ་བའི་ཚེ་ཕྱོགས་དེར་བུམ་པ་མེད་པ་ཁྱད་པར་གྱི་ཆོས་སུ་འབྲེལ་
བ་ལྟ་བུར་འདོད་དོ། །ཉིད་ཀྱི་སྒྲ་སྦྱར་བ་རྣམས་དེ་དག་གི་སྤྱི་ལ་གོ་བར་བྱའོ། །
དེས་ན་དབང་དོན་མ་ཕྲད་པ་ན་ཤེས་པ་ཡུལ་དེའི་འཇལ་བྱེད་དུ་མི་འཇུག་པ་ལ་
ཕྲད་ནས་འཇུག་པའི་ཕྱིར་དབང་དོན་སྦྱོར་བ་ཉིད་ཚད་མའོ་ཞེས་ཟེར་བར་ཐལ་བ་
203



བཀོད་པའོ། །གཉིས་པ་འདུས་བྱས་ལས་ནི་མིན་དེའི་དངོས། །སོགས། གསུམ་
པ་རྩོད་སྤང་ནི། གལ་ཏེ་བྱ་བྱེད་གཅིག་ཡིན་པར། །སོགས་ཏེ། ཕ་རོལ་པོ་ན་
རེ། བྱ་བྱེད་ཐམས་ཅད་དེ་ལྟར་གནས་པ་མ་ཡིན་ཏེ། སྟ་རེ་སོགས་ལས་བྱ་བ་ཐ་
དད་དུ་དམིགས་པ་དང་། ས་བོན་གྱི་བྱ་བ་འབྲས་བུས་རྟོགས་པ་དང་། མེའི་བྱ་
བ་དུ་བས་རྟོགས་པ་བཞིན་ནོ་ཞེས་ཟེར་ན། སྟ་རེ་སོགས་ཀྱི་བྱ་བ་ནི་སྔར་དཔྱད་
ཟིན་པ་བཞིན་ཏེ། སྟ་རེ་ལས་ཐ་དད་པར་འཕར་འབབ་སོགས་ཀྱི་བྱ་བ་མེད་ལ།
ཤིང་ལས་ཐ་དད་པའི་དུམ་བུར་སོང་བ་མེད་དེ་ཤིང་དང་སྟ་རེ་ཚོགས་པའི་རྒྱུ་རྐྱེན་
ལས་དངོས་པོའི་རྣམ་པ་སྔ་མ་ལས་གཞན་དུ་སྐྱེས་པའི་ཆ་ནས་སྟ་རེ་ལས་བྱ་བ་ཐ་
དད་དུ་སྒྲོ་བཏགས་པ་ཡིན་ལ། རྒྱུ་ལས་ཐ་དད་པའི་ནུས་པ་དང་བྱ་བ་ཞེས་བྱ་བ་
གང་ཡང་མེད་དེ་རྒྱུ་ཉིད་ཀྱི་སྐད་ཅིག་འགགས་པའི་རྗེས་སུ་འབྲས་བུ་སྐྱེས་པ་ལ་
འབྲས་བུ་སྐྱེད་པའི་ཆ་ནས་རྒྱུའི་བྱ་བ་ཞེས་རྒྱུ་ལས་ཐ་དད་པ་ལྟ་བུར་སྒྲོ་འདོགས་པ་
ཡིན་ནོ། །དེས་ན་ཡང་དག་པར་དཔྱད་ན་བྱེད་པ་པོས་བྱིན་གྱིས་བརླབས་ནས་ལས་
སུ་བྱ་བ་བསྒྲུབ་པ་དང་། དངོས་པོ་དེ་ལས་ཐ་དད་པའི་བྱ་བ་སོགས་མེད་པར་
རྐྱེན་ཉིད་འདི་པ་ཙམ་འབའ་ཞིག་ཏུ་ཟད་དོ། ། གཉིས་པ་བརྟགས་ནས་བསྟན་
བཅོས་དང་མཐུན་པའི་ཚད་འབྲས་ལ། གནས་ཚུལ་ནང་གི་གཟུང་འཛིན་ཕྲ། །
སྣང་ཚུལ་དོན་ལྟོས་ལུགས་ཚད་འབྲས། །དང་པོ་ལ། གཟུང་འཛིན་རྫས་གཞན་
འདོད་ པ་ བཀག ། གཟུང་འཛིན་རྫས་ གཅིག་ ཉིད་ དུ་བསྒྲུབ། ། དང་པོ་ལ།
དྲིས་ནས་དགག་པ་བརྗོད་མདོར་བསྟན། །དེ་ཚུལ་རྒྱས་པར་བཤད་པ་འོ། །དང༌
པོ་ལ། དངོས་དང་དེ་ལན་དགག་པ་གཉིས། །དང་པོ། དོན་རིག་གང་ཡིན་སོ་
སོར་རིག ། སོགས་ཏེ། ཚད་མ་མདོ་ལས། གང་ཚེ་སྣང་བ་དེ་གཞལ་བྱ། །
ཚད་མ་དང་ནི་དེའི་འབྲས་བུ། །འཛིན་དང་རྣམ་རིག་དེ་ཡི་ཕྱིར། །དེ་གསུམ་ཐ་
དད་དུ་མ་བྱས། །ཞེས་གསུངས་པ་ལྟར་སྣང་ཚོད་ཉམས་སུ་མྱོང་བ་བསྙོན་དུ་མེད་
པའི་བདག་ཉིད་འདི་དག་གིས་གནས་ཚུལ་ཇི་ལྟར་ཡིན་པ་དངོས་པོའི་སྟོབས་ཀྱིས་
ཞུགས་པའི་རིགས་པས་ལེགས་པར་དཔྱད་ནས་ཕྲ་བ་ནང་གི་ གཟུང་འཛིན་ལ་་་
204



གཞལ་བྱ་དང་ཚད་མར་འདོད་པ་སེམས་ཙམ་པའི་ལུགས་ཀྱིས་གཟུང་རྣམ་གཞལ་
བྱ། འཛིན་རྣམ་ཚད་མ། རང་རིག་འབྲས་བུར་གནས་པ་འདི་ཙམ་ཐ་སྙད་ལ་
དཔྱོད་པའི་གྲུབ་དོན་མཐར་ཐུག་ ཏུ་གནས་པ་ཡིན་པས་དེ་བཤད་པ་ལ། ཐོག་
མར་ཕྱི་དོན་འདོད་པ་མདོ་སྡེ་པ་ལ་དོན་རིག་པ་ཞེས་བྱ་བ་དེ་གང་ཡིན་ཞེས་དྲི་བ་
མཛད་པའོ། ། དེའི་ལན་དུ། མིག་བློ་ཆོས་ཅན། དོན་རིག་ཡིན་ཏེ། འདྲ་
བའི་ཕྱིར་ཞེས་བཀོད་པ་ན་འདྲ་བ་ཡིན་པ་ཙམ་གྱིས་འདྲ་ཡུལ་གཞན་རིག་པའི་ཁྱབ་
པ་འཁྲུལ་ཏེ། འདྲ་ཡུལ་གྱི་དོན་ནི་ནམ་ཡང་མྱོང་མི་ཤེས་པས་འདྲ་བ་ཡིན་ནམ་
མིན་རྗེས་སུ་དཔག་པར་བྱ་བ་ཡིན་ལ། རྗེས་སུ་དཔག་པས་ཀྱང་མི་འགྲུབ་ཚུལ་
འོག་ཏུ་འཆད་པར་འགྱུར་རོ། །གཉིས་པ། འོན་ཏེ་འདི་མྱོང་དེ་གང་ལས། །
སོགས། གཉིས་པ་ལ། འདྲ་བ་ཙམ་གྱིས་དོན་མི་འགྲུབ། ། སྐྱེས་ལ་འདྲ་བས་
ཀྱང་མི་ནུས། ། སྐྱེས་འདྲ་ངེས་གསུམ་ཚོགས་ཀྱང་མིན། ། དང་པོ་ལ། འདྲ་བ་
མེད་དང་ཡོད་ཀྱང་འཁྲུལ། ། དང་པོ། རྡུལ་ཕྲན་དེ་དག་གང་གིས་ན། ། སོགས་
ཏེ། འདི་ལྟར་ན་ཕྱི་དོན་གྱི་སྒྲུབ་བྱེད་ནི་དོན་རིག་ཡིན་པར་འདོད་པ་རྣམས་ལ་བློ་
ལ་ཕྱི་དོན་གྱི་རྣམ་པར་སྣང་བ་འདིས་ཕྱི་དོན་ཇི་ལྟར་འགྲུབ་ཅེས་དྲིས་པ་ལ། དོན་
དང་འདྲ་བར་གྱུར་པའི་ཤེས་པ་འདིས་ཕྱི་དོན་ཡོད་པ་འགྲུབ་བོ་ཞེས་ཟེར་བ་ལ།
རྣམ་པ་འདི་ཕྱི་དོན་དང་འདྲ་བར་མ་གྲུབ་སྟེ། དེ་ལ་རྣམ་པ་འདི་ཕྱི་དོན་དང་
འདྲ་ན་ཕྱི་དོན་རགས་པ་དང་འདྲ་འམ་ཕྲ་བ་དང་འདྲ། དང་པོ་ལྟར་ན། ཕྱི་
དོན་བུམ་པ་ལྟ་བུ་ཆ་མེད་པ་རགས་པའི་གོང་བུ་གཅིག་གི་རྣམ་པ་མེད་དེ་ཆ་ཐ་དད་
དུ་དམིགས་པ་ཡིན་ལ། དུ་མ་གཅིག་གི་ངོ་བོར་གྱུར་པ་མེད་དེ་འགལ་བའི་ཕྱིར་རོ།
དེ་ཡང་ཐ་སྙད་ཙམ་དུ་སྔར་བཤད་པ་བཞིན་རྡུལ་ཕྲ་རབ་དབང་འདས་ཀྱི་ཡུལ་
རྣམས་ཕྲད་པ་ན་དབང་པོ་ལ་སྣང་རུང་གི་ཁྱད་པར་སྐྱེས་པ་ཙམ་ནི་རྒྱང་རིང་བའི་
སྤུ་རེ་རེ་ནས་དབང་པོའི་ཡུལ་དུ་མི་འགྱུར་ཡང་། སྤུ་མང་དུ་ཚོགས་པའི་གཡག་རྔ་
ལྟ་བུས་དབང་ཤེས་བསྐྱེད་པ་ཙམ་ལ་བསྙོན་དུ་མེད་ཀྱང་དེ་ཙམ་གྱིས་རགས་པར་
མེད་པའི་རྡུལ་ཕྲ་རབ་དབང་ཡུལ་དུ་སོང་བ་མ་ཡིན་ཏེ། རྡུལ་ཕྲ་རབ་གཉིས་ཚོགས་
205



པ་ཡན་ཆད་རགས་པར་གཏོགས་པས་ན་ཆ་མེད་པའི་རྡུལ་གྱི་སྣང་བ་ནི་ནམ་ཡང་
དམིགས་མི་སྲིད་པས་བློ་ལ་སྣང་བའི་རྣམ་པ་འདི་རགས་སྣང་སྟེ་ཇི་ལྟ་ཇི་ལྟར་ཕྱེས་
ཀྱང་སྣང་བ་མ་འགགས་ཀྱི་བར་དུ་ཆ་བཅས་སུ་མཐོང་གི་ཆ་མེད་པའི་ཕྲ་རབ་སྣང་
བ་མི་སྲིད་པས་ཕྱི་དོན་ཕྲ་བ་དང་རགས་པ་གང་ཡང་སྣང་མི་ཤེས་པའི་ཕྱི་དོན་ཉིད་
ཤེས་པ་ལ་སྣང་བ་ཞེས་པ་བརྟགས་ན་ཆུ་ཤིང་གི་སྡོང་པོ་བཤིག་པ་བཞིན་དུ་དོན་
དང་བྲལ་བར་འགྱུར་ལ། ཕྱི་དོན་མ་གྲུབ་ཀྱང་དོན་སྔོ་སོགས་སུ་སྣང་བ་འདི་ཙམ་
གྲུབ་པ་ལ་བསྙོན་དུ་མེད་པས་ཤེས་པ་ཉིད་དེར་སྣང་བ་ཙམ་དུ་དངོས་སྟོབས་ཀྱིས་
གྲུབ་པ་ཡིན་ནོ། ། གཉིས་པ། ཡིན་ཡང་འཁྲུལ་བ་ཅན་ཡིན་པས། སོགས།
གཉིས་པ། དེ་དང་འདྲ་བ་དེ་ལས་བྱུང་། ། སོགས་ཏེ། དེས་ན་དེ་ལས་སྐྱེས་པ་
དང་འདྲ་བ་ཡིན་དུ་ཆུག་ཀྱང་དངོས་པོ་ཐ་དད་པ་ལ། ཡང་དག་པར་ན་གཅིག་
མྱོང་བས་ཅིག་ཤོས་མྱོང་བར་ནམ་ཡང་མི་རིགས་སོ། །གང་ཞིག་བློས་ཡང་དག་པར་
མ་མྱོང་བ་དེ་ལ་སྒྲུབ་བྱེད་ཀྱི་ཚད་མ་མི་སྲིད་དེ་མོ་གཤམ་གྱི་བུ་བཞིན་ནོ། །བློ་ཕྱི་མ་
དེ་ནི་དེ་མ་ཐག་པའི་བློ་དང་འདྲ་བ་དང་སྔ་མ་ལས་སྐྱེས་པ་ཙམ་ཡིན་ཡང་རྣམ་པ་
ཐམས་ཅད་དུ་འདྲ་བ་མ་ཡིན་ལ། རྣམ་པ་དང་དོན་ཆེས་འདྲའོ་སྙམ་ན། བློ་
དང་དོན་ཡང་རྣམ་པ་ཐམས་ཅད་དུ་འདྲ་བ་མ་ཡིན་ཏེ་ཆོས་ཐ་དད་ལ་རྣམ་པ་
ཐམས་ཅད་ཀྱིས་རྗེས་སུ་སོང་བ་མི་སྲིད་པའི་ཕྱིར་ཏེ། གལ་ཏེ་སོང་ན་བློ་དང་དོན་
གཅིག་ཏུ་འགྱུར་རོ། །གསུམ་པ། འདི་མཐོང་འདི་ཐོས་ཞེས་བྱ་བར། སོགས་
ཏེ། དེ་ལྟར་ཡུལ་དང་ཡུལ་ཅན་གྱི་འབྲེལ་བ་དཔྱད་པ་ན་མེད་ན་མི་འབྱུང་གི་
འབྲེལ་བ་ཁོང་དུ་ཆུབ་མི་ནུས་ཏེ། དོན་རང་ཉིད་ནི་ནམ་ཡང་ཤེས་པས་རྣམ་པ་
ལས་ཐ་དད་པར་མ་དམིགས་ལ། མེད་ན་མི་འབྱུང་གི་འབྲེལ་བ་རྗེས་སུ་དཔག་
པས་ཀྱང་མི་འགྲུབ་སྟེ་ཟླ་གཉིས་དང་རྨི་ལམ་གྱི་སྣང་བ་བཞིན་ནོ། ། ཐོགས་རེག་
ཡོད་པ་དང་ལས་མཐུན་པར་སྣང་བ་ཀུན་ཀྱིས་ཐུན་མོང་བར་དམིགས་པ་སོགས་
ལས་རྗེས་སུ་དཔག་མི་ནུས་ཏེ། རྨི་ལམ་ན་ཡང་ཐོགས་བཅས་དང་། བརྟན་
པར་སྣང་བ་དང་། ལས་མཐུན་པའི་རྒྱུ་ལས་ཐུན་མོང་དུ་སྣང་བ་དང་། བག་
206



ཆགས་མཐུན་པའི་དབང་གིས་ཐུན་མོང་དུ་སྣང་བ་ལས་ཁྱད་པར་ཅི་ཞིག་ཡོད་དེ།
གང་ལྟར་ཡང་སོ་སོའི་ནང་གི་སྣང་བ་ནི་གཅིག་མ་ཡིན་ལ་ཐུན་མོང་བ་ལྟར་སྣང་
བའི་རྒྱུ་ནི་གཉིས་ཀ་ལ་འདྲ་བར་ཟད་པས་ན་བག་ཆགས་བརྟན་འབྱུང་གི་ཤེས་པ་
ཉིད་ཕྱི་རོལ་གྱི་དངོས་པོ་བརྟན་པ་ལྟར་སྣང་བ་དེ་ལ་དོན་དུ་བརྟགས་པ་ལས་གཞན་
མེད་དེ། ཡུལ་མྱོང་བ་བསྙོན་དུ་མེད་པ་འདི་གྲུབ་ཕན་ཆད་འདི་རང་སྣང་ཙམ་དུ་
འགྲུབ་པ་ནི་ཐ་སྙད་མཐོང་ཐོས་སོགས་ཀྱི་གནས་ཚུལ་ཇི་ལྟར་ཡིན་པ་དངོས་སྟོབས་
ཀྱིས་གསལ་བར་འོང་བ་ཡིན་པས་ཐ་སྙད་ཀྱི་གནས་ཚུལ་མཐར་ཐུག་པ་ལ་དེ་ཁོ་ན་
ལྟར་གནས་པ་ཡིན་གྱི་ཡང་དག་པར་དཔྱད་ན་སེམས་ཀྱང་མ་གྲུབ་པའི་ཕྱིར་ཕྱི་དོན་
དང་མགོ་མཉམ་ལ་ཐ་སྙད་དུ་ཕྱི་དོན་ཡང་གྲུབ་བོ་ཞེས་གསུངས་པ་ནི་གནས་ཚུལ་
དོན་དམ་སྟོང་བ་ཉིད་ལ་བྱས་ནས་སྣང་ཚུལ་ཐ་སྙད་ལ་ཇི་ལྟར་སྣང་བ་ལྟར་དཔྱད་
པ་མ་གཞུག་པའི་དབང་དུ་མཛད་པ་ཡིན་ལ། སྣང་ཚུལ་ཐ་སྙད་རང་ལ་དཔྱད་ན་
སེམས་ཀྱི་སྣང་བ་ཙམ་དུ་གྲུབ་པ་ནི་ཁེགས་པར་མི་ནུས་ཏེ། དོན་དམ་དཔྱོད་པས་
དཔྱད་ན་སེམས་ཀྱང་མི་འགྲུབ་པ་ནི་ཡིན་མོད་ཀྱི་དེས་སྣང་བ་སེམས་སུ་མི་འགྲུབ་པ་
ཡང་མ་ཡིན་ཏེ་དོན་དམ་དཔྱོད་པས་དཔྱད་ན་མིག་དང་མིག་ཤེས་གཉིས་ཀ་བདེན་
པར་མ་གྲུབ་ཀྱང་ཐ་སྙད་དུ་སྔོ་སོགས་མཐོང་བ་ནི་མིག་ཤེས་ཀྱིས་མཐོང་བ་ཡིན་གྱི་
དབང་པོ་མ་ཡིན་པ་ལ་གནོད་པ་མེད་ཀྱི་གཉིས་ཀ་ཡུལ་མཐོང་བ་ལ་མགོ་མཉམ་པར་
མི་འགྱུར་བ་བཞིན་ནོ། ། གཉིས་པ་ལ། གཟུང་འཛིན་རྫས་གཞན་མེད་པར་་་
བསྒྲུབ། །དེ་ཡི་རྣམ་བཞག་འཐད་པར་སྟོན། །དེ་ཕྱིར་རང་རིག་གྲུབ་དོན་བསྡུ། །
དང་པོ། དེ་ཡི་མྱོང་དེ་བདག་ཉིད་དེ། །སོགས། གཉིས་པ་ལ། རང་རིག་པ་
ལ་མྱོང་བ་འཐད། །གཞན་རིག་པ་ལས་དེ་མི་འཐད། ། གཉིས་མེད་ཀྱང་གཉིས་
སྣང་བ་འཐད། ། དང་པོ། དངོས་དང༌ རང་མྱོང་པ་ ཡི་དཔེ། ། དང་པོ་དེ་ཡི་
དངོས་དེ་སྔོ་སོགས་ཕྱིར། ། སོགས། གཉིས་པ། ཇི་ལྟར་དེ་ཡི་བདག་ ཉིད་
ཕྱིར། །སོགས་ཏེ། རལ་གྲིས་རང་གིས་རང་མི་གཅོད་པ་བཞིན་དུ་ཤེས་པས་རང་
གིས་རང་རིག་པ་མི་སྲིད་སྙམ་ན། ཡང་དག་པར་དཔྱད་ན་རིག་བྱ་རིག་བྱེད་དུ་
207



མེད་པའི་ཕྱིར་བྱ་དང་བྱེད་པའི་དངོས་པོར་མེད་པར་འདོད་ཀྱང་དེ་ཙམ་གྱིས་རང་
རིག་པ་མེད་པ་མ་ཡིན་ཏེ། དོན་དམ་པར་གཟུང་བ་དང་འཛིན་པ་ཐ་དད་དུ་མེད་
པར་ཤེས་པ་གསལ་རིག་གི་ངོ་བོར་སྐྱེས་པའི་མྱོང་བ་འདི་ནི་བསླུ་མེད་བསྙོན་མེད་དུ་
གྲུབ་པས་ན་འདི་མི་གསལ་ཞེས་སུས་ཀྱང་བརྗོད་པར་ནུས་པ་མ་ཡིན་ནོ། །ཤེས་པ་
གསལ་ཞིང་རིག་པ་ཙམ་དུ་གྲུབ་པ་ལ་བསྙོན་འདིང་དུ་མེད་ཀྱང་མིག་གིས་རང་
མཐོང་དུ་མི་རུང་བ་ལྟར་ཤེས་པས་ཕྱི་དོན་ཤེས་ཀྱི་ཤེས་པ་རང་ཉིད་རང་གིས་ཤེས་
མི་སྲིད་དོ་ཞེས་སུ་སྨྲ་བར་ནུས་པ་ཡང་མ་ཡིན་ཏེ། སྐྱེས་བུའི་རྒྱུད་ཀྱི་ཤེས་པས་སྔོ་
སོགས་ཤེས་པ་བཞིན་དུ་སྔོ་འཛིན་ཡང་རང་བློ་རང་ལ་ལྐོག་ཏུ་མ་གྱུར་བར་མྱོང་བ་
དང་དྲན་པས་གྲུབ་པ་ལ་བསྙོན་དུ་མེད་དོ། ། ལྷག་པར་ཡང་ཡུལ་རྣམ་མེད་དུ་མྱོང་
བ་རྣམས་ཀྱི་ལྟར་ན་ཁ་ཕྱིར་བལྟས་ཀྱི་བློས་དོན་མྱོང་དུ་ཆུག་ཀྱང་དོན་དེ་ལས་སྐྱེས་
པའི་བདེ་སྡུག་ལ་སོགས་པ་ནང་བློ་ཡི་ངོ་བོར་གྱུར་པ་ཇི་སྙེད་པ་དེ་རང་གི་བློས་
མངོན་སུམ་ཉམས་སུ་མྱོང་ཞེས་བརྗོད་དམ་མི་མྱོང་ཞེས་བརྗོད། མྱོང་ན་དུས་
མཉམ་པར་མྱོང་ངམ་འདས་པའི་རྗེས་སུ་མྱོང༌། དང་པོ་ལྟར་ན། མངོན་སུམ་
གྱི་ཡུལ་དུ་གསལ་བོར་སྣང་བ་དེ་ལ་མྱོང་བྱེད་ཤེས་པ་གཞན་ཡོད་པར་ཁས་ལེན་ནམ་
མི་ལེན། ལེན་ན་སྔོན་པོ་འཛིན་པའི་དུས་སུ་ཁ་ཕྱིར་བལྟས་སྔོན་པོ་རིག་པ་གཅིག་
དང༌། ནང་བལྟས་སྔོ་འཛིན་ཁོ་ན་རིག་པའི་བློ་གཉིས་སོགས་ཐུག་མེད་དུ་འགྱུར་
རོ། ། མི་ལེན་ན་བདེ་སོགས་མངོན་སུམ་མྱོང་བ་མེད་པར་འགྱུར་རོ། ། འདས་པ་
འཛིན་ནོ་ཞེ་ན། རྣམ་མེད་པ་དེ་དག་གི་ལུགས་ལ་གསལ་བར་སྣང་བའི་ཡུལ་དེ་ད་
ལྟ་བ་མིན་ན་དེ་ཇི་ལྟར་གསལ་བར་སྣང་སྟེ། དེས་ན་རང་རིག་པ་ནི་ཐ་སྙད་དུ་
མེད་དུ་མི་རུང་ངོ། །ནང་གི་བློ་ནི་རང་རྒྱུད་ཀྱི་བློ་ཡིན་པས་རང་ལ་བློ་དེ་སྐྱེས་པ་དེ་
ཙམ་ལས་རང་གིས་རང་རིག་མ་རིག་གི་ཐ་སྙད་དཔྱད་མི་དགོས་སོ་སྙམ་ན། རང་
བློས་ཡུལ་ནི་རང་གི་ཡུལ་ཡིན་པས་ཡུལ་དེ་མཐོང་བ་ཙམ་ལས་རིག་མ་རིག་གི་ཐ་
སྙད་བྱེད་མི་དགོས་པར་འགྱུར་བར་མཚུངས་ཀྱང་ཁྱེད་ཅག་ཤེས་པ་འདིས་གཞན་
རིག་གོ་ཞེས་སུ་ཐ་སྙད་བྱེད་པ་ནི་མཐོང་ངོ། །གཞན་རིག་ཅེས་པ་དེ་ཅི་ལྟ་བུ་ཡིན་
208



ཞེས་གཞལ་ན་དོན་ཉམས་སུ་མྱོང་བ་དེ་ཙམ་ལས་གཞན་ཡོད་པ་མིན་ན་དེ་ནི་ནང་
གི་བློ་ལའང་མཚུངས་པའི་ཕྱིར་མ་བརྟགས་མ་དཔྱད་པར་ཐ་སྙད་ལ་འཇུག་པར་
འདོད་ན་ཡང་རང་རིག་ཆེད་དུ་དགག་པ་ནི་དོན་མེད་དེ། འཇིག་རྟེན་རྒན་པོའི་
ཐ་སྙད་ལའང་རང་སེམས་རང་གིས་ཤེས་ཞེས་བརྗོད་པར་མཐོང་ངོ། །དེའི་ཕྱིར་བློ་
བེམ་པོ་སོགས་མི་གསལ་བའི་རང་བཞིན་ལས་ལོག་སྟེ་གསལ་བར་སྐྱེས་པ་ཙམ་གྱིས་
ཡུལ་དང་ཡུལ་ཅན་གཉིས་ཀ་སྣང་བར་བྱེད་པ་ཡིན་པས་དེ་ལྟར་འདོད་དེ། ཡང་
དག་པར་ན་མར་མེས་མར་མེ་ཡུལ་དུ་བྱས་ནས་གསལ་བ་ནི་མ་ཡིན་ཡང་མར་མེ་
རང་ཉིད་ལ་རང་ཉིད་ལས་གསལ་བྱེད་གཞན་མི་དགོས་པ་ནི་བསྙོན་མེད་དུ་གྲུབ་པ་
ཡིན་ལ། རང་གིས་རང་ཉིད་གསལ་ཞེས་བཏགས་པའང་དོན་དེ་ལྟ་བུའི་རྗོད་
བྱེད་ཡིན་པས་དེ་འདྲའི་ཐ་སྙད་དགག་ཏུ་མེད་དོ། ། གཉིས་པ། དེ་ཡི་རིག་བྱ་
དོན་གཞན་ན། ། སོགས་ཏེ། རྣམ་པ་མེད་པ་ལ་ཡུལ་ཡུལ་ཅན་གྱི་འབྲེལ་བ་ཅུང་
ཟད་ཀྱང་མེད་པས་བློས་མྱོང་བ་ ཐམས་ ཅད་ རྒྱུན་ཆད་པར་འགྱུར་ལ། ཡུལ་
དབང་ཤེས་གསུམ་ཚོགས་པ་བློ་ཡི་རྒྱུར་ཁས་ལེན་པའང་མི་རུང་སྟེ། ཡུལ་ད་ལྟ་བ་
རྣམ་མེད་དུ་འཛིན་པར་འདོད་པ་ལ་དེ་དུས་ཀྱི་དབང་ཡུལ་ཤེས་གསུམ་དུས་མཉམ་
པས་ཕན་ཚུན་གཅིག་གི་རྒྱུ་མ་ཡིན་པས་དོན་རིག་གི་ཤེས་པ་འདི་ཡང་དབང་པོ་དང་
ཡུལ་ལ་བརྟེན་ནས་སྐྱེས་པའི་རྟེན་འབྱུང་གི་ངང་ཚུལ་ལས་ཀྱང་འདའ་བའི་ཕྱིར་
རང་བྱུང་བར་འགྱུར་རོ། ། ཡུལ་དབང་ཤེས་གསུམ་ཚོགས་པ་སྔ་མའི་སྟོབས་ཀྱིས་
འདི་བསྐྱེད་པ་ཡིན་ན་ནི། ད་ལྟའི་ཤེས་པ་དེ་དོན་སྔ་མ་ལས་བཞག་པའི་རྣམ་པ་
ཙམ་དུ་འགྱུར་གྱི་རང་དུས་ཀྱི་དེ་ལ་མ་དམིགས་པར་མི་འགྱུར་བས་ཅིས་ཀྱང་རྣམ་
བཅས་སུ་ཁས་ལེན་དགོས་པར་འགྱུར་ལ། དེ་ལྟ་ན་སྔོན་པོ་མྱོང་བ་བློ་ཡི་ངོ་བོ་མ་
ཡིན་པར་ཡུལ་ཉིད་ཇི་ལྟར་མྱོང་བར་འགྱུར་ཏེ། རྒྱུ་འབྲས་ཀྱི་རྟེན་འབྲེལ་ཁས་
ལེན་པ་ཤཱཀྱའི་རིང་ལུགས་འཛིན་པ་རྣམས་ཀྱིས་དེ་ལྟར་ཤིན་ཏུ་བསམ་པར་འོས་པ་
ཡིན་གྱི་ཐ་སྙད་ལ་སྤོམ་ཡོར་དུ་བྱས་པས་ནི་ཐ་སྙད་ཀྱི་རྟེན་འབྲེལ་ཟབ་མོ་ཁོང་དུ་
ཆུབ་མི་ནུས་སོ། ། གསུམ་པ་གཟུང་འཛིན་གཉིས་སུ་མེད་ཀྱང་གཉིས་སུ་སྣང་བ་
209



འཐད་པ་ནི། རིག་བྱ་རིག་བྱེད་རྣམ་པ་མེད། ། སོགས། གསུམ་པ་གྲུབ་དོན་
བསྡུ་བ་ལ། དངོས་དང་དེ་ཡི་འཐད་པ་བསྒྲུབ། །དང་པོ། དེས་ན་གཞན་རིག་
མེད་པའི་ཕྱིར། །སོགས། གཉིས་པ་ལ། བློ་མྱོང་འཐད་ཀྱི་དོན་མྱོང་མིན། །དེ་
ལ་མི་འཐད་རྩོད་པ་སྤང་། །དེ་ཕྱིར་བློ་མྱོང་ཉིད་གྲུབ་པའོ། །དང་པོ། གལ་ཏེ་ཕྱི་
རོལ་མྱོང་གྱུར་ན། །སོགས་ཏེ། དོན་ཉམས་སུ་མྱོང་བ་མངོན་སུམ་པ་འདི་ཡོད་
བཞིན་དུ་དོན་མི་མྱོང་ཞེས་ བཀག་ པས་ཡོན་ཏན་ལྷག་པོ་གང་ཡང་ མི་ ཐོབ་ ལ།
དོན་མྱོང་ཞེས་པ་དང་བློ་མྱོང་ཞེས་པ་མཚུངས་པར་འགྱུར་ཏེ་དེའི་ཕྱིར་དོན་མྱོང་
བར་ཁས་ལེན་ནོ་ཟེར་ན་ཁོ་བོས་ནི་དོན་མྱོང་བ་ལ་ཉེས་པ་ཆེ་བ་དང་བློ་མྱོང་བ་ལ་
ཡོན་ཏན་དུ་མཐོང་ནས་དོན་མི་མྱོང་ཞེས་བཀག་པ་མ་ཡིན་ཏེ། ཉེས་པ་ཡོད་དུ་
ཟིན་ཀྱང་དངོས་པོའི་སྟོབས་ཀྱིས་གྲུབ་ན་དེ་སུས་ཀྱང་དགག་པར་མི་ནུས་པའི་ཕྱིར་
རོ། ། འོན་ཀྱང་དངོས་པོའི་སྟོབས་ཀྱིས་ཞུགས་པའི་རིགས་པའི་རྗེས་སུ་འབྲངས་
ནས་ཤེས་པ་ལས་ཐ་དད་པའི་དོན་དེ་ཤེས་པས་ཇི་ལྟར་མྱོང་ཞེས་གཞིགས་པའི་ཚེ་
དོན་མྱོང་པར་མི་འགྲུབ་ལ། ཤེས་པ་ཉིད་ཡུལ་གྱི་རྣམ་པ་གསལ་རིག་ཙམ་དུ་མྱོང་
བར་ཚད་མས་གྲུབ་པས་དེ་ལྟར་སྨྲ་བ་ཡིན་མོད། ཁྱོད་ཀྱིས་དོན་མྱོང་ངོ་ཞེས་ཁས་
ལེན་ནའང་ཅི་དགར་རག་སྟེ། འོན་ཀྱང་བློ་རྣམ་པ་མེད་པས་ཡུལ་རྗེན་ཅེར་དུ་
མྱོང་བ་ཞིག་ན་བློ་ལ་ནི་ཡུལ་གྱིས་བྱས་པའི་རྣམ་པ་མེད་ཅིང་ཡུལ་དོན་གཞན་དུ་
གྱུར་པ་གཉིས་ལ་འབྲེལ་བ་ཅུང་ཟད་ཀྱང་མེད་པས་དེས་དེ་ཤེས་སོ་ཞེས་པ་དེ་འདི་
ལྟར་ཤེས་པ་ཡིན་ཞེས་བརྗོད་པར་རིགས་པ་ཡིན་གྱི་ནམ་མཁའ་ལ་ཚོན་སྣ་ཚོགས་
ཀྱིས་ཤིན་ཏུ་མཛེས་པའི་རི་མོ་བྲིས་ཞེས་བརྗོད་པ་ཙམ་གྱིས་ནི་བདེན་པའི་དོན་གང་
ཡང་བརྗོད་པར་མི་འགྱུར་རོ། །འོ་ན་ཁྱོད་ཀྱིས་ཀྱང་བློས་ཇི་ལྟར་ཉམས་སུ་མྱོང་ཞེ་
ན། བློ་ནི་སྔོན་པོ་ལ་སོགས་པའི་རྣམ་པར་གསལ་བ་དེ་ཙམ་གྱིས་ཉམས་སུ་མྱོང་
བར་འགྲོ་སྟེ། འདི་ནི་རང་གི་བློ་ཉིད་ཀྱིས་གྲུབ་ལ་དེ་འདྲའི་མྱོང་ཚུལ་དེ་ཕྱི་དོན་
རྗེན་པར་མྱོང་བ་ལ་ཡོད་པར་མི་རིགས་ཏེ། བློ་དང་ཤིན་ཏུ་འབྲེལ་བ་མེད་པ་ཡུལ་
གྱི་རང་བཞིན་ ཅི་ལྟར་ཡང་མྱོང་བ་བསམ་པར་ནུས་པ་མ་ཡིན་ནོ། ། གཉིས་པ།
210



འདིར་འགའ་ཞིག་ནི་འགའ་ཞིག་གི ། སོགས་ཏེ། འདི་ལྟར་སྔོ་སོགས་སུ་མྱོང་
བ་ནི་བློ་ཡི་རྣམ་པ་ཁོ་ན་མྱོང་བ་མིན་ཏེ། དབང་པོ་དང་ཡིད་བྱེད་ཚང་ན་ཡང་
སྐབས་འགར་བུམ་འཛིན་ཤེས་པ་སོགས་མི་སྐྱེ་བ་ནི་དམིགས་རྐྱེན་མ་ཚང་བས་ཡིན་
ལ། དེ་ལྟ་མིན་ན་བུམ་འཛིན་མིག་ཤེས་སོགས་དོན་སྣང་གི་བློ་རྣམས་ཡུལ་དུས་
རེས་འགའ་བར་མི་འགྱུར་ཏེ། བུམ་པ་ཡོད་མེད་ཀྱི་ས་ཕྱོགས་ཀུན་ཏུའང་ངེས་པ་
མེད་པར་སྐྱེ་བར་འགྱུར་རོ་ཞེ་ན། འདི་ནི་མེ་ཆེན་པོ་འབར་བ་ལ་ཤིང་གི་ར་བ་
བསྐོར་བ་ལྟ་བུ་སྟེ། འདི་ལྟར་བུམ་པ་ཡོད་པ་དང་མེད་པའི་ཕྱོགས་ལ་སོགས་པའི་
མཚོན་ནས་གང་སྣང་བ་ཐམས་ཅད་སེམས་ཙམ་དུ་སྨྲ་བ་ལ་བུམ་པ་མེད་པའི་ཕྱོགས་
སུ་བུམ་པ་མི་དམིགས་ལ། ཡོད་པའི་ཕྱོགས་སུ་དམིགས་པས་དེ་ན་ཕྱི་དོན་བུམ་པ་
ཡོད་པར་འཇོག་པ་ནི་རྨི་ལམ་གྱི་སོ་ནམ་བྱེད་པ་དང་འདྲའོ། །དེ་ཡང་རྨི་ལམ་ན་སྔ་
ན་མེད་པའི་དོན་གྱི་ཁྱད་པར་སོ་སོ་སོ་སོ་མཐོང་ནས་དེ་དང་དེ་ལ་བློ་གསར་དུ་སྐྱེ་བ་
དང༌། སྔར་མཐོང་བ་སླར་ཡང་མཐོང་ཞིང་རང་གཞན་གཉིས་ཀས་ལོངས་སྤྱོད་
པ་ལྟར་སྣང་བ་སོགས་ཉིན་སྣང་ཇི་ལྟ་བར་འཆད་དུ་རུང་མོད་དེས་ཕྱི་དོན་འགྲུབ་
པར་མི་འགྱུར་རོ། །བག་ཆགས་བརྟན་བྱུང་གི་ཤེས་པ་དོན་ལྟར་སྣང་བ་འདི་ལ་ཕྱི་
རོལ་དོན་དུ་གྲུབ་པ་ཅི་འདྲ་བའི་དོན་བྱེད་པར་སྣང་བ་ཡོད་པ་ཡིན་ལ། བག་
ཆགས་མཐུན་པ་དག་གིས་ཀྱང་དེ་ཁོ་ན་ལྟར་ལོངས་སྤྱོད་པར་སྣང་སྟེ་ནང་གི་རྟེན་
ཅིང་འབྲེལ་བར་འབྱུང་བའི་མཐུ་བསམ་གྱིས་མི་ཁྱབ་པའོ། ། ཤེས་པའི་རྣམ་པ་ལ་
འདི་ཞེས་ཚད་གཟུང་བ་མེད་པས་བག་ཆགས་ཀྱི་ཁྱད་པར་ཡང་ཚད་མེད་པ་ལས་
གང་དང་གང་སད་པ་དེ་ཙམ་མངོན་དུ་སྣང་སྟེ། རྨི་ལམ་ན་ཡང་ཡུལ་དུས་ངེས་པ་
ལྟ་བུར་སྣང་གི་ཐམས་ཅད་དུ་སྣང་བ་མིན་པ་བཞིན་ནོ། །ཡུལ་ལ་ངེས་པར་ལྟོས་ན་
ཡུལ་གཅིག་ལ་སོ་སོའི་སྣང་བ་མི་འདྲ་བ་ཡང་མེད་པར་འགྱུར་ལ། ཡུལ་མེད་པ་
གསལ་སྣང་ཡང་མི་སྲིད་ཅིང་། ཡུལ་ཆུང་ངུའི་གོར་ལས་སྣང་གི་སེམས་ཅན་གྱི་
འཇིག་རྟེན་བཀོད་པ་སྣ་ཚོགས་པ་དང༌། རྨི་ལམ་གྱི་སྣང་བ་དང༌། དུས་ཐུང་
ངུར་རིང་པོར་སྣང་བ་སོགས་གཏན་མེད་པར་འགྱུར་རོ། །འདིར་ཤཱཀྱ་བློའི་འགྲེལ་
211



བཤད་ལས། རྣམ་པར་ཤེས་པ་འགའ་ཞིག་ཅེས་བྱ་ནི་འཇུག་ཤེས་གང་ཡང་རུང་
བའོ། །ནང་གི་བག་ཆགས་ཞེས་བྱ་བ་ནི་ཀུན་གཞིའི་རྣམ་ཤེས་ལ་གནས་པའི་ནུས་
པའོ། །རབ་ཏུ་སད་པར་བྱེད་པ་ནི་ཁྱད་པར་ཅན་གྱི་རྣམ་ཤེས་བསྐྱེད་པར་བྱ་བ་ལ་
ནུས་པ་ཐོགས་པ་མེད་པར་སྐྱེད་པར་བྱེད་པའོ། །ཞེས་གསུངས་སོ། ། གསུམ་པ།
དེ་ཕྱིར་གཅིག་ལ་ཚུལ་གཉིས་ཡོད། ། སོགས་ཏེ། འདི་ལྟར་ཡུལ་ཐ་དད་དུ་ཕྱིན་པ་
ན་དེ་དང་དེའི་ཡུལ་གྱི་བཀོད་པ་སྔ་ནས་ཡོད་པ་དེ་དག་མཐོང་བ་བཞིན་ཡུལ་ཕྱི་
དོན་དུ་མྱོང་བས་གྲུབ་པ་ཡིན་ན་དེ་མེད་ཅེས་ཇི་ལྟར་སྨྲ་བར་ནུས་སྙམ་ན། ཡུལ་
ཐ་དད་པ་ནམ་མཁའ་རབ་འབྱམས་ཀྱི་ཞིང་སོ་སོའི་བཀོད་པ་གང་ཡང་རུང་བ་དེ་
དང་འདྲ་བ་མཐོང་བའི་དོན་སྣང་གི་བག་ཆགས་དེ་ན་གནས་པ་རྣམས་དང་མཐུན་
པར་སད་པ་ན་དེ་འདྲའི་སྣང་བ་ཐ་དད་པ་མི་འདྲ་བ་མྱོང་བ་ཡིན་ཏེ། དེ་འདྲའི་
དོན་སྣང་གི་བག་ཆགས་སད་པའི་ཕྱིར་རྨི་ལམ་དུ་ཡུལ་དུས་ཐ་དད་མང་པོར་འགྲིམ་
པར་སྣང་བ་བཞིན་ནོ། །དེ་ལྟ་ནའང་སྣང་བ་དེས་ཕྱི་དོན་གྲུབ་པར་མི་འགྱུར་ཏེ་བློ་
ཉིད་ཚུལ་གཉིས་སུ་སྣང་བ་ཡོད་པའི་ཕྱིར་རོ། ། གཉིས་པ་སྣང་ཚུལ་དོན་ལ་ལྟོས་
པའི་ཚད་འབྲས་ལ། དོན་ཡོད་ཀྱང་རང་རིག་འབྲས་ཡིན། །དེ་ལ་མི་འཐད་སྤང་
བ་འོ། །དང་པོ་ལ། དོན་ཡོད་ཀྱང་དེ་དངོས་མི་སྣང་། །དེ་ཕྱིར་རང་རིག་འབྲས་
བུར་འཐད། །དང་པོ་ལ། གནས་ཚུལ་བློ་ཉིད་མྱོང་བ་ཡིན། ། སྣང་ཚུལ་དོན་
ལྟར་ཞེན་པ་སྐྱེ། །དེ་ལས་གཞན་དུ་མི་འཐད་པའོ། ། དང་པོ་ནི། གང་ཚེ་རྣམ་
རིག་རྒྱུ་ཡི་ཡུལ། ། སོགས་ཏེ། ཚད་མ་མདོ་ལས། ཡང་ན་རང་རིག་འབྲས་བུ་
སྟེ། །དེ་ཡི་ངོ་བོ་ལས་དོན་ངེས། །ཡུལ་གྱི་སྣང་བ་ཉིད་དེ་འདིའི། །ཚད་མ་དེ་ཡིས་
འཇལ་བར་བྱེད། །ཅེས་གསུངས་པ་བཞིན་དུ་སྣང་ཚུལ་ཕྱི་རོལ་དོན་ལྟར་སྣང་བའི་
དབང་དུ་བྱས་ཏེ་མདོ་སྡེ་པའི་ལུགས་ལྟར་ན་ཡང་ཕྱི་དོན་གཞལ་བྱ་དང་། གཟུང་
རྣམ་ཚད་མ། འཛིན་རྣམ་གྱིས་གཟུང་རྣམ་ཉམས་སུ་མྱོང་བའི་རང་རིག་འབྲས་
བུར་འགྱུར་རོ། །གཉིས་པ། གང་ཚེ་ཤེས་ཆ་དོན་དུ་ནི། །སོགས། གསུམ་པ་
ལ། ཐལ་བ་འགོད་དང་འདོད་མི་ནུས། །དང་པོ། གལ་ཏེ་འདི་བདག་འདོད་
བུfAཛ4v5
:མཟཙམ
་མ-++
+
-- :++
++
+
+
+
+
+
+++
-
--
ཨ
་
ག
སལ
+-
+
+
-
+-



རྣམ་དང༌། །སོགས་ཏེ། དེ་ཡང་སྐྱེས་བུ་གཅིག་མཐོང་བ་ན་དགྲ་གཉེན་སོ་སོས་
ཡིད་དུ་འོང་མི་འོང་དུ་མཐོང་བ་དང༌། དེ་བཞིན་དུ་གཟུགས་དང་སྒྲ་ལ་སོགས་
པའི་དངོས་པོ་ལ་ཡུལ་ཅན་སོ་སོའི་དབང་ཤེས་ཀྱིས་མཐོང་བ་ན་དབང་ཤེས་དེ་དང་
རྗེས་སུ་མཐུན་པ་དང་མི་མཐུན་པར་སྣང་བ་དང་། ཡིད་རྟོག་མེད་ལའང་དེ་ལྟར་
སྣང་བ་མི་འདྲ་བ་ཡོད་པ་གྲུབ་ལ། ཇི་ལྟར་སྣང་བ་དེ་ཡུལ་རང་གི་ངོ་བོ་རྗེན་ཅེར་
བ་དེ་ལ་གྲུབ་དགོས་པས་ན་བློ་ཡི་རྣམ་པ་མེད་པར་ཡུལ་རང་ཉིད་རྗེན་པར་སྣང་བ་
ཡིན་ན་ཐམས་ཅད་ལ་འདྲ་བར་སྣང་བ་ལས་ཁྱད་པར་ཐ་དད་པ་ཡོད་པར་མི་རིགས་
སོ། །གཉིས་པ་ལ། བསལ་བ་བརྗོད་དང་དེའི་ལན་འགོག ། དང་པོ། ཁས་
བླངས་ན་ཡང་གཉིས་པོ་བདག ། སོགས་ཏེ། འདི་ནི། དངོས་གཅིག་ཡིད་ནི་
ཐ་དད་ཕྱིར། ། དོན་མ་གྲུབ་པར་འདོད་པ་ཡིན། །ཞེས་པ་དང་རིགས་པ་འགྲོ་
ལུགས་གཅིག་ཀྱང་འདིར་དོན་མེད་པའི་སྒྲུབ་བྱེད་དུ་ནི་མ་བཀོད་དེ་དོན་ཡོད་དུ་
ཆུག་ཀྱང་སྣང་བ་ཐ་དད་པ་ཡོད་པ་བསྙོན་དུ་མེད་པས་ན་དོན་མྱོང་བ་འདི་ཤེས་པ་
ལས་འོས་མེད་ཅེས་པའི་དོན་ཡིན་ནོ། ། གཉིས་པ་ལ། ལས་ཀྱིས་ ཅིག་ཤོས་་་་
བསྒྲིབས་པ་དང༌། །རྟོག་པས་གཉིས་སུ་སྣང་ལན་དགུག ། དང་པོ། མ་མཐོང་
བསྒྲིབས་ཕྱིར་མིན་ཞེ་ན། ། སོགས། གཉིས་པ། གལ་ཏེ་འདོད་དང་མི་འདོད་
པར། ། སོགས་ཏེ། དེ་ཡང་དབང་པོ་ལ་རབ་རིབ་སོགས་ཀྱིས་བསླད་པ་མེད་ཀྱང་
ཡུལ་མཐོང་བ་མི་འདྲ་བ་དང་སོ་སོའི་དབང་ཤེས་ལ་བདེ་བ་དང་སྡུག་བསྔལ་སྐྱེད་
པའི་རྣམ་ལྡན་དུ་འགྱུར་བ་དུ་མར་མཐོང་སྟེ། འཆི་ལྟས་སུ་སྔར་རང་གི་བུ་ཡིད་དུ་
འོང་བ་མཐོང་བ་ཕྱིས་མི་འདོད་པའི་རྣམ་པར་མཐོང་སོགས་དང་། དེ་བཞིན་དུ་
སྒྲ་གཅིག་ལའང་ཉན་ཤེས་རྗེས་སུ་ཞུགས་པ་དང་རྒྱབ་ཀྱིས་ཕྱོགས་པའི་ངང་ཚུལ་
ཅན་དུ་སྐྱེ་བ་སོགས་དང༌། སྲོག་ཆགས་འགའ་ཞིག་གི་དབང་པོ་ལ་བདེ་བ་སྐྱེད་པ་
དེས་ལ་ལར་སྡུག་བསྔལ་སྐྱེད་པར་བྱེད་པ་ཡོད་དོ། །དེ་དག་ཡིད་ཀྱིས་འདོར་ལེན་
བྱེད་པ་ཁོ་ནར་མ་ངེས་ཏེ་དུད་འགྲོ་སོགས་ལའང་སྔར་བཟའ་མ་མྱོང་བའི་ཟས་བྱིན་
པ་ན་ལྕེ་ཤེས་བདེ་བའི་རྣམ་པས་མྱོང་ཞིང་བཟའ་བ་དང་འགའ་ཞིག་འདོར་བ་
213



བཞིན་ནོ། ། འདིར་ནི་དེ་ཙམ་གྱི་ཆ་བསྟུན་ནས་གསུངས་ཀྱང་དེས་མཚོན་པར་
དཔྱད་ན། མིག་སེར་ཅན་གྱིས་དུང་སེར་པོར་དམིགས་པའང་དམིགས་རྐྱེན་དུང་
མེད་ན་སྣང་བ་དེ་མི་འབྱུང་བ་ཡིན་མོད་དུང་གི་དབྱིབས་དུང་ཇི་ལྟ་བར་སྣང་ཡང་
ཁ་དོག་སེར་པོ་ཅན་དུ་དམིགས་པ་ན་དེ་འདྲའི་དུང་སེར་པོ་ཕྱི་དོན་དུ་གྲུབ་མ་མྱོང་
ཡང་སེར་པོ་དང་རྫས་ཐ་དད་དུ་མེད་པའི་དབྱིབས་སྣང་དེ་ཡང་ཤེས་པའི་རྣམ་པ་
མིན་ན་དོན་རང་གི་ངོ་བོ་ལ་གྲུབ་པར་འགྱུར་རོ། །དེས་ན་ཕྱི་དོན་རང་གི་ངོ་བོ་ཤེས་
པས་རྗེན་པར་འཛིན་པའི་ལུགས་ལ་ནི་ཡུལ་ལ་འཁྲུལ་བའི་གསལ་སྣང་འབྱུང་མི་
སྲིད་དེ། ཇི་ལྟར་སྣང་བ་དོན་དེའི་རང་བཞིན་ཉིད་ཡིན་པས་དོན་རང་ལ་སྣང་བ་
དེ་ལྟ་བུའི་ཆོས་འགལ་བ་གནས་པ་མི་སྲིད་དོ། །འདི་ལྟ་བུ་མངོན་སུམ་ལྟར་སྣང་བ་
དབང་པོ་བསླད་པ་ལས་བྱུང་བ་ཡིན་ཡང་ཇི་ལྟར་དུང་སེར་པོར་སྣང་བ་ཡུལ་དུང་གི་
རང་བཞིན་ཕྱི་དོན་གྱི་ངོ་བོར་སྣང་བ་དེ་ཤེས་སྣང་ཙམ་དུ་གྲུབ་པ་ན། དུང་དཀར་
སྣང་ཡང་དེ་དང་འདྲ་སྟེ་སྣང་ཚུལ་དོན་ལྟར་སྣང་བ་ལ་ཁྱད་པར་མེད་པར་མྱོང་བས་
གྲུབ་པ་ལ་དཔག་ནས་ཤེས་པའི་རྣམ་པ་ཡོད་པར་ཁོང་དུ་ཆུབ་པར་བྱའོ། །དེ་ལྟ་
ནའང་རེ་ཞིག་ཕྱི་དོན་ཁས་ལེན་པའི་དབང་དུ་བྱས་ན་དུང་དཀར་སྣང་དང་སེར་
སྣང་གཉིས་ཀ་ཤེས་པའི་རྣམ་པར་ཁྱད་མེད་ཀྱང་སེར་སྣང་ནི་འཁྲུལ་བས་བསླད་ལ།
དཀར་སྣང་ནི་མ་བསླད་པའི་ཕྱིར་རྣམ་པ་གཏོད་བྱེད་ཀྱི་ཕྱི་དོན་དུང་རང་ཉིད་
དཀར་པོ་ཉིད་དུ་ཡོད་ཅེས་བརྗོད་པར་བྱ་བ་ཡིན་ནོ། །དེ་བཞིན་དུ་ལྗོན་ཤིང་འགྲོ་
སྣང་ལ་སོགས་པ་འཁྲུལ་སྣང་ཀུན་དང་ལས་སྣང་གི་སྣང་བ་མི་འདྲ་བ་ཀུན་ཀྱང་རྣམ་
པ་སོ་སོར་མྱོང་བ་བསྙོན་དུ་མེད་ལ། རྣམ་པ་གཏོད་བྱེད་ཀྱི་བལྟ་བྱ་ཐུན་མོང་བ་
དེ་སོ་སོའི་ཇི་ལྟར་མཐོང་བ་དེ་དང་དེའི་བདག་ཉིད་དུ་ཡོད་ན་མཐོང་བ་ཐམས་ཅད་
ཚད་མར་འགྱུར་བའི་ཕྱིར། འདི་ལ་ཡུལ་གྱི་གནས་ཚུལ་གང་ཡིན་དང༌། ཡུལ་
ཅན་གང་ཚད་མ་ཡིན་པའི་རྣམ་བཞག་གཞག་ཏུ་མེད་པར་འགྱུར་རོ། །ཇི་ལྟར་རང་
རང་སོ་སོའི་མཐོང་བ་དེས་དོན་དེ་དང་དེ་ལྟ་བུར་རིག་པའི་ཐ་སྙད་བྱེད་ཀྱང་ཡུལ་
གྱི་སྣང་བ་དེ་ལ་བརྟན་མི་བརྟན་དང་། ཡུལ་ཅན་མཐོང་བ་དེ་ལ་བསླད་པ་ཞུགས་
214



མ་ཞུགས་ཀྱི་ཆ་ལས་ཚད་མ་དང་ཚད་མིན་གྱི་བློར་འཇོག་སྟེ་དུང་དཀར་འཛིན་དང་
སེར་འཛིན་བཞིན་ནོ། ། དེས་ན་ཕྱི་དོན་འདོད་པའི་སྐབས་འདིར་དོན་རིག་ཚད་
མས་གཞལ་བྱ་དེ་འགལ་བ་སྣ་ཚོགས་པའི་དངོས་པོ་ཅན་དུ་ཚད་མས་གྲུབ་པར་ནམ་
ཡང་བཞག་དུ་མི་རུང་བས་རེ་ཞིག་དུང་དཀར་པོ་ཉིད་དུ་གྲུབ་ཅེས་མཐའ་གཅིག་ཏུ་
ཁས་ལེན་པ་ལྟར་དགོས་པས་ན་གཞན་དང་གཞན་དུ་སྣང་བ་ནི་རྣམ་པ་ཙམ་དུ་ཁས་
མི་ལེན་པར་ཡུལ་རང་གི་ངོ་བོ་རྗེན་ཅེར་དུ་སྣང་བ་ལྟར་ན་སྣང་བ་སོ་སོ་ལ་ཇི་ལྟར་
སྣང་བ་དེ་ཡུལ་དེ་ལ་དེ་ལྟར་གྲུབ་པར་འགྱུར་རོ། །གལ་ཏེ་མ་གྲུབ་པ་ཞིག་ན་སོ་སོའི་
བག་ཆགས་ཀྱི་སྣང་བ་ཙམ་ལས་བལྟ་བྱ་ཐུན་མོང་བའི་ཕྱི་དོན་ཡང་གྲུབ་པར་མི་
འགྱུར་ཏེ། སོ་སོའི་བག་ཆགས་ཀྱི་དབང་གིས་སམ་ལས་སྣང་གིས་མཐོང་བ་དེ་
མིན་པའི་ཐུན་མོང་བ་ནི་འདི་ཡིན་ནོ་ཞེས་སུས་ཀྱང་བཞག་པར་མི་ནུས་སོ། །འདི་
ནི་ཐ་སྙད་དཔྱོད་པའི་ཚད་མས་སྐབས་སུ་གལ་ཆེ་བས་ཤིན་ཏུ་བསམ་པར་བྱ་བ་ཡིན་
ནོ། ། གཉིས་པ་རང་རིག་འབྲས་བུ་ཡིན་པ་ནི། དེ་ཕྱིར་ཕྱི་རོལ་གཞལ་བྱ་་་་་་
ལའང་། ། སོགས། གཉིས་པ་ཕྱི་དོན་མི་འདོད་པའི་ལུགས་ལ་རང་རིག་ཚད་་
འབྲས་ཡིན་པ་མི་འཐད་པའི་རྩོད་སྤང་ལ། འཛིན་རྣམ་ཚད་མར་ཐལ་བ་སྤང༌། །
ཕྱི་དོན་གཞལ་བྱར་མི་འཐད་སྤང༌། །དང་པོ་ལ། བསམ་པའི་དབང་གིས་འཛིན་
རྣམ་མིན། །མིན་ཡང་རང་རིག་འབྲས་མི་འགལ། ། དང་པོ། དེའི་ཚེ་དོན་སྣང་
འདི་ཉིད་ནི། ། སོགས། གཉིས་ པ། དོན་འཇོག་དེ་ཡི་ བདག་ཉིད་ ཕྱིར། །
སོགས་ཏེ། འདི་དག་གི་ཤན་ལེགས་པར་མ་ཕྱེད་ན་བློ་ཐམས་ཅད་རང་རིག་ཏུ་
འགྱུར་ཚུལ་མི་ཕྱེད་པས་ཞིབ་དུ་བསམ་པར་བྱ་བ་གལ་པོ་ཆེའོ། ། གཉིས་པ་ཕྱི་དོན་
གཞལ་བྱར་མི་འཐད་པའི་རྩོད་སྤང་ལ། དོན་ནི་རྒྱུ་ཕྱིར་གཞལ་བྱ་ཡིན། །རྒྱུ་མིན་
སྣང་བས་རྩོད་པ་མེད། ། དང་པོ། དེ་དང་འདྲ་བའམ་གཞན་འདྲའང་རུང༌། །
སོགས། གཉིས་པ། ཇི་ལྟར་རྣམ་པ་འགའ་ཞིག་ལྟར། ། སོགས། གཉིས་པ་
དོན་ལ་ཚད་འབྲས་གཞལ་གསུམ་དབྱེ་བ་མེད་པ་ལ། །གསུམ་དུ་སྣང་བ་འཁྲུལ་བར་
བསྟན། །དོན་ལ་དབྱེ་བས་སྟོང་པར་སྒྲུབ། །་དེ་ལ་རྩོད་པ་སྤང་བ་འོ། །དང་པོ་ལ།
215
-
，



བསླད་པའི་དབང་གིས་གསུམ་དུ་སྣང་། །དེ་ལ་བསྟེན་ནས་ཐ་སྙད་འདོགས། །
དང་ པོ། བློ་ བདག་ རྣམ་ པར་ དབྱེར་ མེད་ ཀྱང༌། ། སོགས། གཉིས་ པ།
དཔེར་ན་ཐག་རིང་མྱ་ངོམ་ན། ། སོགས། གཉིས་པ་དོན་ལ་དབྱེ་བས་སྟོང་པར་
བསྒྲུབ་པ་ནི། དེ་ལྟ་མིན་ན་སྣ་ཚོགས་ཀྱི། ། སོགས་ཏེ། དེས་ན་གཉིས་སུ་སྣང་
བ་ནི་འཁྲུལ་བའི་སྣང་བ་སྣང་ཡང་མི་བདེན་པ་སྒྱུ་མ་དང་རྨིག་སྒྱུ་རྨི་ལམ་ལ་སོགས་
པ་བཞིན་དུ་ཁོང་དུ་ཆུབ་པར་བྱས་ནས་གཉིས་སུ་མེད་པའི་ཡེ་ཤེས་སོ་སོ་རང་གི་
རིག་པར་བྱ་བ་ལ་འཇུག་པར་བྱའོ། །གསུམ་པ་རྩོད་སྤང་ལ། རིགས་པ་དང་ནི་
ལུང་འགལ་སྤང་། །དང་པོ་ལ། དེ་གསུམ་རྫུན་པར་མི་འཐད་དང་། །འཐད་ན་
གསུམ་བཞག་མི་འཐད་རྩོད། །དང་པོ་ལ། རྩོད་པ་དང་ནི་དེ་ཡི་ལན། །དང་པོ།
ཆོས་མཐུན་པ་ཉིད་མཐོང་བ་ལས། ། སོགས། གཉིས་པ། ནང་གི་བསླད་པ་
ལས་བྱུང་གང༌། ། སོགས། གཉིས་པ། དེ་ལ་བློ་ནི་ཡོངས་གཅོད་པ་སོགས།
གཉིས་པ་ནི། བདག་ལ་འཛིན་པའི་རྣམ་པ་ཞེས། ། སོགས་ཏེ། སློབ་དཔོན་
ཕྱོགས་ ཀྱི་ གླང་ པོས་ བདེ་ བ་ ལ་ སོགས་ པ་ རང་ རིག་ པའི་ ཚད་ མར་ བཤད་ ལ།
འདིར་ནི་འཛིན་རྣམ་རང་རིག་གི་འཇོག་བྱེད་དུ་བཤད་པ་མི་འགལ་ལམ་ཞེ་ན།
དེ་གཉིས་དོན་གཅིག་སྟེ་དེའི་ཡུལ་ལ་ལྟོས་ནས་ཚད་མའང་ཡིན་ཞིང་བློ་ཚུལ་གཉིས་
སུ་སྣང་བའི་སྒོ་ནས་རང་གིས་རང་འཛིན་པར་རུང་བའི་ཕྱིར་དེ་ལས་རང་རིག་ཏུ་
འཇོག་པའི་འཐད་པ་འགྲུབ་པའང་ཡིན་ལ། གཉིས་སུ་སྣང་ཡང་དོན་ལ་གཉིས་
སུ་མེད་པར་བློ་གཅིག་ཉིད་དེར་སྣང་བ་ཙམ་དུ་ཟད་པས་འཛིན་རྣམ་ཡན་གར་བ་
རང་རིག་ཏུ་འགྱུར་གྱི་གཟུང་རྣམ་ལ་རང་རིག་མེད་པ་དང་འཛིན་རྣམ་ལ་འཛིན་
རྣམ་གཞན་མེད་ཀྱང་རང་རིག་མེད་པར་མི་འགྱུར་བའི་རྣམ་བཞག་ཐམས་ཅད་
བདེ་བླག་ཏུ་གྲུབ་པ་ཡིན་ཏེ། མཛུབ་མོས་ཟླ་བ་བསྟན་པ་ན་མཛུབ་མོའི་རྩེ་ཁོ་ན་
ལྟ་བ་ལྟར་ཚིག་གི་ཤན་གྱིས་བློ་མི་འཁྲུལ་བར་དོན་ལ་ཞིབ་ཏུ་བསམས་ན་རང་རིག་
གི་གནད་ཁོང་དུ་ཆུད་པར་འགྱུར་རོ། །གཉིས་པ་སྒྲུབ་བྱེད་བཤད་པ་ལ། ཤེས་པ་
ཚུལ་གཉིས་བསྒྲུབ་པ་དང༌། ། ཤེས་པས་རང་ཉིད་རིག་པར་བསྒྲུབ། ། དང་པོ་ལ།
21 6



ཤེས་པ་གཉིས་ལ་བརྟེན་ནས་བསྒྲུབ། །དེའི་ཕྱིས་དྲན་པའི་རྟགས་ལས་བསྒྲུབ། །
དང་པོ་ལ། ཚུལ་གཉིས་སྒྲུབ་པའི་འཐད་པ་ སྟོན། ། ཚུལ་གཉིས་མི་འདོད་ལ་
གནོད་སྟོན། །དང་པོ་ལ། ཕྱི་དོན་ཁས་བླངས་ནས་བསྒྲུབ་དང༌། །ཕྱི་དོན་ཁས་
མ་བླངས་ནས་བསྒྲུབ། །དང་པོ་ལ། ཡུལ་ཤེས་ལ་བརྟེན་ཚུལ་གཉིས་བསྒྲུབ། །དེ་
ཤེས་ལ་བརྟེན་ཚུལ་གཉིས་བསྒྲུབ། ། དང་པོ་ལ། གཟུང་དོན་ཡོད་པའི་ཤེས་པ་
དང༌། །མེད་པར་བརྟེན་ནས་བསྒྲུབ་པ་འོ། ། དང་པོ་ལ། ཤེས་ཉིད་ཡུལ་གྱི་རྣམ་
ལྡན་སྐྱེ། །དཔེ་ལས་དེ་དོན་བསྒྲུབ་པ་འོ། །དང་པོ། ཡུལ་རྣམས་ལས་ནི་བྱུང་བ་
ཡི། ། སོགས་ཏེ། སྤྱིར་ཤེས་པ་ཚུལ་གཉིས་དང་རང་རིག་སྒྲུབ་པ་འདི་དག་ཚད་མ་
མདོ་ལས། ཡུལ་ཤེས་པ་དང་དེ་ཤེས་པའི། །དབྱེ་བས་བློ་ཡི་ཚུལ་གཉིས་ཉིད། །
དུས་ཕྱིས་དྲན་པ་ལས་ཀྱང་དེ། །ཚུལ་གཉིས་དང་ནི་རང་རིག་གྲུབ། །མ་མྱོང་བར་
ནི་མེད་ཕྱིར་རོ། །ཤེས་པ་གཞན་གྱིས་ཉམས་མྱོང་ན། །ཐུག་མེད་དེ་ལའང་དྲན་པ་
སྟེ། །དེ་བཞིན་ཡུལ་གཞན་ལ་འཕོ་བ། །མེད་འགྱུར་དེ་ཡང་མཐོང་ཕྱིར་རོ། །ཞེས་
གསུངས་པའི་དོན་འཆད་པ་ལ། ཐོག་མར་ཕྱི་དོན་ཁས་ལེན་པ་མདོ་ སྡེ་པའི་
ལུགས་ལ་བརྟེན་ནས་བློ་ཚུལ་གཉིས་བསྒྲུབ་པའོ། །གཉིས་པ། དཔེར་ན་ཟས་
དང་དུས་ལ་སོགས། ། སོགས་ཏེ། དེས་ན་གཟུང་བ་ཕྱི་རོལ་གྱི་དོན་དང་ལྡན་པའི་
ཤེས་པ་ལའང་དུས་མཉམ་པ་རྒྱུ་འབྲས་སུ་མི་རུང་བས་རྒྱུ་ཡུལ་གྱིས་བྱས་པའི་རྣམ་པ་
ཅན་ཏེ། མེ་ལོང་ལ་གཟུགས་ཀྱི་དབང་གིས་གཟུགས་བརྙན་སྣང་བ་བཞིན་ནོ། །
གཉིས་པ་ལ། དངོས་དང་དེ་ལན་དགག་པ་འོ། །དང་པོ། དོན་དང་ལྡན་པའི་
སེམས་ལ་ནི། ། སོགས། གཉིས་པ་ལ། དྲན་པས་རིགས་དོན་གཞན་འཛིན་
དགག ། ལྡན་མིན་འདུ་བྱེད་འཛིན་པ་དགག ། ཕྱི་རོལ་རང་མཚན་འཛིན་པ་
དགག ། དང་པོ། སྔོ་སོགས་ཐ་དད་ཅན་སྣང་ཕྱིར། །སོགས། གཉིས་པ།
མིང་སོགས་སྔར་ནི་བཀག་ཟིན་ཏོ། །ཞེས་སོ། ། གསུམ་པ་ལ། གཟུང་ཡུལ་རང་
མཚན་ མིན་ པར་ བསྒྲུབ། ། རྣམ་ པ་ ཤེས་ ལས་ གཞན་མིན་ བསྒྲུབ། ། དང་ པོ་ ལ།
དངོས་དང་དེ་ལས་མྱོང་རྣམ་འགྲུབ། ། དང་པོ། ཚུལ་འདི་ དོན་ ལྡན་མ་ཡིན་
217



ཏེ། ། སོགས། གཉིས་པ། རྣམ་པ་འདི་འདྲའི་ཤེས་པ་ནི། ། སོགས་ཏེ། གལ་
ཏེ་རང་མཚན་ཞིག་པའི་ཕྱིར་གསལ་བོར་མཐོང་དུ་ག་ལ་ཡོད་སྙམ་ན། ཞིག་པ་ལ་
དབྱིབས་དང་ཁ་དོག་ལ་སོགས་པའི་རྣམ་པ་གང་ཡང་མེད་པས་ན་མི་གསལ་བའི་ཁ་
དོག་དང་དབྱིབས་སུ་སྣང་བའང་ག་ལ་ཡོད་དེ། དེས་ནའང་བློ་ཡི་རྣམ་པ་ལ་མ་
གཏོགས་པར་ཡུལ་གཞན་འདིའོ་ཞེས་རྣམ་མེད་དུ་རྣམ་པ་ཀུན་ཏུ་སྨྲ་མི་ནུས་སོ། །
དེས་ན་ཡུལ་མྱོང་ངོ་དྲན་ནོ་ཞེས་པ་གཉིས་ཀ་རྣམ་པ་མྱོང་ཞིང་དྲན་པ་ཡིན་གྱི་ཡུལ་
རྗེན་ཅར་དུ་མྱོང་དྲན་གཉིས་ཀ་མི་སྲིད་ལ། མྱོང་བའི་སྐབས་སུ་ཡུལ་ཡོད་པས་
དེར་དོགས་སུ་ཆུག་ཀྱང་དྲན་པའི་དུས་ན་ཡུལ་མེད་པ་ཇི་ལྟར་རྗེན་ཅར་དུ་དྲན་ཏེ་
དྲན་པའི་དུས་ཀྱི་རྣམ་པ་འདི་བློ་མ་ཡིན་པར་ཡུལ་རྗེན་ཅར་སྣང་བ་ཡིན་ན་ཡུལ་དེ་
མ་ཞིག་པར་འགྱུར་རོ། ། དཔྱད་ན་ཡུལ་མི་འཐད་ཀྱང་མ་དཔྱད་པར་ཡུལ་དྲན་ནོ་
སྙམ་པ་ཙམ་ལས་འཇིག་རྟེན་གྱི་ཐ་སྙད་གྲུབ་པས་དཔྱད་པ་ཞིབ་མོར་གཞུག་པ་
འདིས་ཅི་བྱ་སྙམ་ན། འདིའི་ཡུལ་གང་ཡིན་ཙམ་གྱི་དཔྱད་པའང་མི་དགོས་ན་
སྣང་བ་ཙམ་ལས་ཕྱི་དོན་ལ་དཔྱད་པའང་མི་དགོས་ཤིང་རྐྱེན་གསུམ་ལ་སོགས་པའི་
རྣམ་བཞག་དང་ཕྲ་བའི་མི་རྟག་པ་སོགས་བསྟན་བཅོས་ནས་བཤད་པ་ཕལ་མོ་
ཆེའང་དཔྱད་མི་དགོས་པར་འགྱུར་རོ། ། གཉིས་པ་རྣམ་པ་ཤེས་ལས་གཞན་མེད་
པར་བསྒྲུབ་པ་ལ། ཐལ་བ་དངོས་དང་ལན་རིམ་བཀག ། དང་པོ། རྣམ་པ་
དེ་ནི་ཐ་དད་ན། །སོགས། གཉིས་པ་དེའི་ལན་བཀག་པ་ལ། བདག་ལ་རྟག་ཏུ་
འབྲེལ་ཡིན་ན། ། སོགས་ཏེ། དེའི་ཕྱིར་བརྡ་ལས་བྱུང་བའི་སོ་སོའི་བློ་ཡི་རྣམ་པ་
སྣང་བ་དེ་ལ་བརྟག་བྱའི་དོན་རང་མཚན་དུ་འཁྲུལ་བའི་བློ་ངོ་བོ་ཉིད་ཀྱིས་སྐྱེ་བ་
དེས་འཆད་ཉན་གྱི་བློ་མཚམས་སྦྱར་ནས་དོན་གཅིག་ལ་བརྡ་འབྱོར་ཏེ་ཐོས་བྱུང་གི་
ཤེས་རབ་སྐྱེ་བ་ཡིན་གྱི། བློ་མ་ཡིན་པའི་ཡུལ་གཞན་དང་གཞན་ཡིན་ན་རང་
མཚན་ཐ་དད་པའི་ཡུལ་ཅན་གྱི་བློ་བཞིན་དུ་རང་མཚན་གཅིག་ལ་འབབ་པ་མི་སྲིད་
དོ། ། དོན་རང་ལ་ཐ་དད་མེད་ཀྱང་སོ་སོའི་ངོར་སྣང་བ་ཐ་དད་ཡོད་པ་དེ་ཡི་ཚེ་བློ་
ལ་དོན་གཞན་མེད་པ་ཅན་དུ་འགྱུར་ཏེ། དོན་གཅིག་གི་རྣམ་པ་བློ་སོ་སོ་ལ་སྣང་
218



2R 2R
བ་ལ་ཡུལ་དུ་འཁྲུལ་ནས་དོན་གཅིག་ལ་གོ་བར་ཟད་དོ། །དེས་ན་འཆད་ཉན་གྱི་བློ་
མཚམས་སྦྱོར་བ་བསྙོན་དུམེད་པ་འདི་རང་བློའི་རྣམ་པ་ཡུལ་དང་འདྲ་བ་དེ་ལས་བློ་
སོ་སོ་ལ་བློ་ལས་ཐ་དད་པའི་ཡུལ་སོ་སོ་བ་རེ་མེད་པའི་གནད་ཀྱིས་འཆད་པ་པོས་
བདག་གིས་ཇི་ལྟར་དོན་ལ་དམིགས་པ་འདི་བཞིན་ཉན་པ་པོའི་རྒྱུད་ལའང་དེ་
· འདྲའི་རྣམ་ལྡན་གྱི་སེམས་འབྱུང་ངོ་སྙམ་དུ་གཏམ་སྨྲ་བ་ཡིན་གྱི་རང་ལ་ཡུལ་རང་
མཚན་པ་ཞིག་སྣང་ཞིང་། གཞན་ལ་བསྟན་དུ་མེད་པ་ཡིན་ན་སུ་ཡང་འདི་ན་
འདིའོ་ཞེས་ཡུལ་དེ་བསྟན་མ་ནུས་ཕན་ཆོད་བློ་ལ་དེའི་རྣམ་པ་སྐྱེད་པའི་ཚིག་སྨྲ་བ་
ལྷུར་ལེན་པར་མི་འགྱུར་ནའང་འདི་ནི་འཇིག་རྟེན་གྱི་ཚུལ་ལུགས་ལ་བསྙོན་མེད་དུ་
གྲུབ་ཅིང་གྲགས་པའི་ཕྱིར་བརྡ་ཡི་དབང་གིས་བློ་ཡུལ་གྱི་རྣམ་ལྡན་དུ་སྐྱེད་པར་ཤེས་
པར་བྱའོ། ། གཉིས་པ་དེ་ཤེས་ལ་བརྟེན་ཚུལ་གཉིས་བསྒྲུབ་པ་ལ། དྲན་ཤེས་
དབྱེ་བ་ཡོད་པས་བསྒྲུབ། ། གཞན་དུ་དེ་མི་འཐད་པ་འོ། ། དང་པོ་ལ། རྟགས་
འགོད་པ་དང་མ་ངེས་ སྤང༌། ། དང་པོ། ཉམས་མྱོང་རྣམ་ཤེས་དེ་ཡང་ནི། །
སོགས་ཏེ། དེ་ལྟར་རྣམ་པ་ལ་ཁྱད་མེད་ན་བློ་སོ་སོའི་ཁྱད་པར་འབྱེད་མི་ནུས་ཏེ་
བློ་ཐམས་ཅད་གཅིག་ལས་བྱེ་བྲག་མེད་པར་འགྱུར་རོ། །ཡུལ་མེད་པར་ཡུལ་ཅན་
རྐྱང་བ་དྲན་པར་མཐོང་སྟེ། སྔར་ངས་དོན་ཞིག་མཐོང་སྟེ་མ་དྲན་ཞེས་བརྗོད་པ་
ཡོད་དོ་ཞེ་ན། དེའི་ཚེའི་ཤེས་པ་ལའང་ཐེ་ཚོམ་ཟ་ལ་འཛིན་པ་སྤྱི་ཙམ་དྲན་པ་ལ་
བྱེད་ན་གཟུང་བ་ལའང་དེ་ཡོད་ཅིང༌། རང་ལྡོག་ཡིད་ལ་བྱས་པ་ནི་རྟོག་པས་ཕྱེས་
ནས་འཛིན་པ་ཙམ་སྟེ་བུམ་པའི་མི་རྟག་པའི་ལྡོག་ཆ་སེམས་པ་བཞིན་ནོ། །དེ་ལྟར་
ཡུལ་ཅན་དྲན་པ་ནི་བསྙོན་དུ་མེད་པར་གྲུབ་ལ་ཡུལ་ཅན་དེ་ཡང་རང་གི་རྣམ་པ་
དང་བྲལ་ནས་ཡན་གར་དུ་འཛིན་པ་ནམ་ཡང་མི་སྲིད་པས་ནི་བློ་རྣམས་ནི་རང་གི་
རང་བཞིན་ཚུལ་གཉིས་པ་ཅན་ཡིན་པའི་གནད་ཀྱིས་དེ་ལྟར་དྲན་པ་སྟེ། ལྟོ་ལྡིར་
བ་སྤངས་ནས་བུམ་པ་དྲན་དུ་མེད་པ་དང༌། ནོག་ལྐོག་ཤལ་སྤངས་ནས་བ་ལང་
དྲན་དུ་མེད་པ་ནི་དངོས་པོ་དེ་དག་གི་རང་བཞིན་དེ་ལྟ་བུར་གྱུར་པའི་དོན་གྱིས་
ཡིན་པ་བཞིན་དུ་བློ་ལའང་ཡིན་གྱི་བློ་རང་ཉིད་རྣམ་པ་གཏན་ནས་མེད་པ་ཞིག་ན་
219



༌
: •
སྔོ་འཛིན་དབང་ཤེས་དྲན་པ་ན་སྔོན་པོའི་རྣམ་པ་མེད་པར་དྲན་པར་རིགས་སོ། །
སྔོ་འཛིན་དབང་ཤེས་ནི་རྣམ་པ་མེད་པ་ཞིག་ཡིན་ཡང་དེས་རང་གིས་རང་མ་མྱོང་
བའི་ཕྱིར་རྣམ་པ་ཀུན་ཏུ་དྲན་མི་སྲིད་མོད་ཡུལ་སྔོན་པོ་དྲན་པ་དང་འབྲེལ་བར་དེའི་
འཛིན་པའོ་སྙམ་དུ་རྟོག་པ་ཙམ་མོ་སྙམ་ན། ལར་རང་རྒྱུད་གྱི་ཤེས་པ་དེ་ཤེས་པས་
གཅོད་པའི་ཚེ་དེའི་མཚན་ཉིད་འདི་ལྟ་བུའོ་ཞེས་མྱོང་བ་དང་དྲན་པ་གང་རུང་གིས་
གཅོད་ནུས་སམ་མི་ནུས། མི་ནུས་ན་ནི་རང་བློ་འདི་ཤེས་བྱ་ཇི་ལྟར་ཡིན་ཏེ་རྟོག་
རྟོག་མེད་གང་གིའང་ཡུལ་དུ་མི་འགྱུར་བའི་ཕྱིར་རོ། །རང་གིས་མི་གཅོད་ན་གཞན་
གྱིས་དེ་བས་ཀྱང་གཅོད་པ་མི་འཐད་དོ། ། གཅོད་ནུས་ན་སྔོ་འཛིན་ཡང་ཡིན་ལ་
རྣམ་པ་མེད་པ་དེ་སེར་འཛིན་སོགས་གཞན་ལས་ཁྱད་པར་གང་གི་སྒོ་ནས་གཅོད་
ཚུལ་བསམ་དགོས་སོ། །དེ་སྔོན་པོ་འཛིན་པ་ཙམ་དུ་གཅོད་དོ་སྙམ་ན། སྔོན་པོའི་
རྣམ་པ་དེ་ཕྱི་རོལ་གྱི་དོན་ཡིན་པས་ཕར་བཅད་ནས་བློ་རང་ཉིད་ཀྱི་ངོ་བོ་ཇི་ལྟར་
ཡིན་པ་གཅོད་ནུས་པ་ཡིན་ནམ་མིན། ཡིན་ན་ཡུལ་གྱི་རྣམ་པ་དང་བྲལ་བའི་ཤེས་
པ་ཤེལ་གོང་འདྲ་བ་ཉམས་སུ་མྱོང་བར་ཡང་ཁས་བླངས་ཤིང་། སྔོ་འཛིན་ཡང་དེ་
ཡིན་ལ་སེར་འཛིན་ཡང་དེ་ཡིན་པ་སོགས་རྣམ་པ་གཅིག་ཀྱང་མེད་ལ་རྣམ་པ་ཐམས་
ཅད་འཛིན་པའང་ཡིན་པར་ཁས་བླངས་ན་ཤིན་ཏུ་མཛེས་སོ། །གཅོད་མི་ནུས་ན་
རྣམ་མེད་ཀྱི་ཤེས་པ་ཡོད་དོ་ཞེས་ཁས་བླངས་པའང་དམ་བཅའ་བ་ཙམ་ལས་སྒྲུབ་
བྱེད་མེད་པའི་ཕྱིར། བསྙོན་དུ་མེད་པའི་བློ་རྣམ་བཅས་དང་རང་རིག་པ་ལ་སྡང་
བའི་བསམ་པ་དོར་བར་བྱས་ན་ལེགས་སོ། ། ཡུལ་ཅན་བློ་རང་ཉིད་མྱོང་བ་མེད་
ཀྱང་ཡུལ་དྲན་པ་ལས་དེ་དྲན་ནོ་ཞེས་པ་དང༌། ཡུལ་ཕྱི་དོན་ཉམས་སུ་མྱོང་བ་
མེད་ཀྱང་བློའི་མྱོང་བ་ལ་ཡུལ་ཕྱི་དོན་མྱོང་བ་ལྟར་དྲན་ནོ་ཞེས་པ་འདི་གཉིས་དམ་
བཅའ་བ་ཙམ་དུ་འདྲ་ཡང་དངོས་པོའི་སྟོབས་ཀྱིས་ཞུགས་པའི་སྒྲུབ་བྱེད་ལ་མི་འདྲ་
སྟེ། བློ་རང་ཉིད་རྣམ་པ་ཀུན་ཏུ་མ་མྱོང་བའི་ཡུལ་ཙམ་གྱིས་བློ་མི་འགྲུབ་ལ། བློ་
ཉིད་གྲུབ་ན་བློ་དེས་རྣམ་པའམ་གལ་ཏེ་ཕྱི་དོན་འདོད་ན་ཡང་ཚུལ་དེས་བསྒྲུབ་
དགོས་ཏེ། ཚད་མའི་སྟོབས་ཀྱིས་གཞལ་བྱ་འགྲུབ་ཀྱི་ཚད་མ་ཉིད་མ་གྲུབ་པར་
220



གཞལ་བྱ་སྔོན་དུ་གྲུབ་ནས་ཚད་མ་ཕྱིས་འགྲུབ་པ་མི་སྲིད་པའི་ཕྱིར་རོ། །དེས་ན་བློ་
རྣམ་པ་དང་བཅས་པ་འདིའི་སྒོ་ནས་སེམས་བདེན་མེད་སྒྲུབ་པའང་གསལ་པོར་
འོང་དགོས་པས་ན་དབུ་མའི་གཞུང་ལའང་གཏན་ལ་འབེབས་དགོས་པའི་གནད་
ཅིག་ཡིན་ལ། གང་ཅི་སྣང་བ་ཐམས་ཅད་རང་གསལ་གྱི་མྱོང་བ་རང་རིག་ལ་
འགག་ཐུག་པའི་ཐ་སྙད་ཀྱི་སྐབས་ན་རང་རིག་མེད་དུ་མི་རུང་བར་མངོན་ནོ། །
གཉིས་པ་ལ། མ་ངེས་བརྗོད་ལ་ ཐལ་བ་འཕེན། ། དེ་ཡི་ལན་ལས་རང་འདོད་
གྲུབ། ། དང་པོ། དོན་འབྲས་ཉིད་ཀྱིས་ ཤེས་ དྲན་ན། ། སོགས། ། གཉིས་པ།
ཁྱད་པར་གང་ལ་ཤེས་པ་ནི། ། སོགས་ཏེ། ཤེས་པ་དྲན་པ་ན་ཡུལ་དྲན་གྱི་རྒྱུ་
གཞན་མི་དྲན་པ་ནི་རྒྱུ་ཙམ་དུ་མཚུངས་ཀྱང་ཡུལ་གྱིས་ཤེས་པ་ལ་རྒྱུ་གཞན་དང་མི་
འདྲ་བའི་ཁྱད་པར་བསྐྱེད་པས་ཡིན་ནོ་ཞེ་ན། རྒྱུ་གཞན་དང་མི་དྲན་ལ་ཡུལ་དྲན་
པའི་ཁྱད་པར་ཤེས་པ་ལ་ཡོད་པ་དེ་རྣམ་པ་ཉིད་དུ་གདོན་མི་ཟ་བས་རྣམ་བཅས་སུ་
སྨྲ་བའི་འདོད་པ་གྲུབ་པ་ཡིན་ནོ། །འབྲས་བུ་ཤེས་པ་ལ་ཡུལ་གྱིས་བྱས་པའི་ཁྱད་
པར་ལྷག་པོ་གང་ཡང་མེད་ན་ནི་རྒྱུ་ཐམས་ཅད་དྲན་པའི་སྐྱོན་སོ་ན་གནས་སོ། །
གཉིས་པ་གཞན་རྣམ་མེད་དུ་འདོད་ན་དྲན་ཤེས་ཕྱི་མའི་དྲན་ཚུལ་དེ་མི་འཐད་པ་ནི།
དང་པོའི་རང་བཞིན་གཉིས་མིན་ན། །སོགས་ཏེ། རྣམ་མེད་དུ་དྲན་ན་ཤེས་པ་ཕྱི་
མ་ཕྱི་མ་འདི་དྲན་པའི་སྐབས་སུ་སྔོན་པོས་ཁྱད་པར་དུ་བྱས་ནས་དྲན་པར་གཏན་མི་
འགྱུར་ཏེ་ཤེས་པ་རང་ལ་སྔོན་པོའི་རྣམ་པ་མེད་ཅིང་ཡུལ་སྔོན་པོ་དང་འབྲེལ་ནས་
དྲན་པ་ཙམ་དུ་ཁྱོད་འདོད་ལ། དེ་ལྟ་ན་སྔོན་པོ་དང་འབྲེལ་བའི་ཤེས་པ་དང་པོ་
དེ་དྲན་པའི་སྐབས་སུ་འབྲེལ་བའི་སྔོན་པོ་དེ་དྲན་དུ་ཆུག་མོད། དེ་ཕན་ཆད་སྔོན་
པོའི་རྣམ་ལྡན་དུ་ཇི་ལྟར་དྲན་ཏེ་བློ་ལ་ནི་སྔོན་པོའི་རྣམ་པ་མེད་ལ་སྔོན་པོ་ཉིད་དང་
གཟུང་དོན་དུ་འབྲེལ་བའང་མེད་པའི་ཕྱིར་རོ། ་ ། འདོད་མི་ནུས་ཏེ་སྔོན་པོའི་རྣམ་
པས་ཁྱད་པར་དུ་མ་བྱས་ན་སྔོ་འཛིན་དྲན་པ་དྲན་པ་དང་། ཡང་དེ་དྲན་པ་ལ་
སོགས་པའི་ཁྱད་པར་གང་ཡང་འབྱེད་མི་ནུས་པའི་ཕྱིར་རོ། །དེ་འདྲའི་དྲན་པ་མེད་
པར་བསྙོན་འདིང་མི་ནུས་ཏེ། །ཁ་ནང་དུ་ཕྱོགས་ཙམ་གྱིས་མྱོང་བས་གྲུབ་པའི་ཕྱིར་
221



རོ། ། གཉིས་པ་ཕྱི་དོན་ཁས་མ་བླངས་ནས་བསྒྲུབ་པ་ལ། ། ལྷན་ཅིག་དམིགས་ངེས་
རྟགས་ཀྱིས་བསྒྲུབ། །དེ་ལ་རྩོད་སྤང་དོན་བསྡུ་གསུམ། ། དང་པོ། ངེས་པར་བློ་
དང་ལྷན་ཅིག་ཏུ། ། སོགས་ཏེ། དེ་ཡང་ཤེས་བྱ་དང་བྲལ་བའི་ཤེས་པ་ཡན་གར་
བ་དང་ཤེས་པས་མ་བཟུང་བའི་ཤེས་བྱ་ཡན་གོར་བ་ནི་མོ་གཤམ་གྱི་བུ་བཞིན་དུ་
དམིགས་མི་སྲིད་པའི་ཕྱིར་དང་། ཡུལ་ནམ་མྱོང་བ་ན་ཤེས་པ་ཉིད་དེའི་རྣམ་ལྡན་
དུ་གསལ་བ་དུས་སྔ་ཕྱི་མེད་པར་གྲུབ་ཅིང་། དབུང་ཤེས་ཉིད་སྐྱེས་པ་ན་གང་
གཟུང་བྱར་འདོད་པའི་ཡུལ་དེའང་དེར་གསལ་བར་སྣང་བས་ཁྱབ་པའི་ཕྱིར་རོ། །
སྣང་བའི་ཡུལ་དུ་གྱུར་ཏོ་ཅོག་ལ་འདི་ཙམ་ལས་གཞན་པའི་ཡུལ་ཞེས་བྱ་བ་སྣང་བ་
ནི་གང་ཡང་མེད་དོ། །དེས་ན་ཡུལ་གང་ཞིག་རྟོག་མེད་དུ་གསལ་བར་ཉམས་སུ་
མྱོང་བ་དང་། རྟོག་བཅས་ཀྱིས་མི་གསལ་བར་མྱོང་བ་གང་ཡིན་ཡང་ཡུལ་ཡུལ་
ཅན་ལྷན་ཅིག་དམིགས་པར་ངེས་ཀྱི་ཡན་གར་བར་སྔ་ཕྱིའི་ཚུལ་དང་ཐ་དད་པར་
འབྲེལ་མེད་དུ་དམིགས་པ་མི་སྲིད་པས་རྫས་གཞན་དུ་སྒྲུབ་པ་ལ་རིགས་པ་ཡང་དག་
པ་རྙེད་པར་མི་འགྱུར་ཏེ། ཡན་གར་བ་གཞན་དུ་ཚད་མས་དམིགས་པ་མི་སྲིད་
པའི་ཕྱིར་རོ། །ཡན་གར་དུ་མ་དམིགས་ཀྱང་ལྷན་ཅིག་ཏུ་བློ་མ་འཁྲུལ་བས་ཐ་དད་
པར་དམིགས་པ་འདིས་ཐ་དད་དུ་མི་འགྲུབ་ན་ཀ་བུམ་ཡང་གཅིག་ཏུ་ཐལ་ལོ་ཞེ་ན།
སྤྱིར་རང་རིག་མེད་པའི་ལུགས་ལ་སྔོན་པོ་ཉམས་སུ་མྱོང་དུ་ཆུག་མོད། དེ་དང་
དུས་མཉམ་པར་ཤེས་པ་ཡོད་པ་ཇི་ལྟར་མྱོང་སྟེ་མ་མྱོང་བར་འགྱུར་ལ། དེས་ན་
དུས་མཉམ་པར་ཀ་བུམ་བཞིན་དུ་ཐ་དད་པར་ཇི་ལྟར་མྱོང་། གལ་ཏེ་སྔོན་པོ་
ཉམས་སུ་མྱོང་བཞིན་པའི་དུས་སུ་ནང་ན་གནས་པའི་ཤེས་པ་དང་། ཕྱི་རོལ་གྱི་
སྔོན་པོ་ཆ་གཉིས་སུ་སྣང་བ་འདི་མྱོང་བས་གྲུབ་བོ་སྙམ་ན་རང་རིག་ཀྱང་གྲུབ་པར་
འགྱུར་ལ། ཚུལ་གཉིས་ཀྱང་གྲུབ་པར་འགྱུར་ཏེ། དུས་མཉམ་པའི་ཡུལ་དེ་བློ་
དེའི་རྒྱུར་མི་རུང་བས་དེ་ལྟར་སྣང་བ་ནི་བློ་ཡི་རྣམ་པ་ལས་འོས་མེད་པ་ཡིན་ནོ། །དེ་
ཡང་བློ་མ་འཁྲུལ་བས་སྣང་བ་ཐ་དད་པར་དམིགས་པ་དེ་དག་སྣང་བ་དེ་དང་དེར་
སྣང་བ་ཉིད་ཀྱིས་གཞན་དང་གཞན་དུ་འགྲུབ་པ་ནི་བདེན་ཏེ་བློའི་སྣང་བ་ལའང་སྔོ་
222
=
=
ན
ན
་
སེ
མ
+++++
++++++
-
- --
----- -
- པi == =
+ཐལ མ +
--
r
:
---
-



སེར་དང་བདེ་སྡུག་གཅིག་ཏུ་མི་རུང་བ་བཞིན་ནོ། །འོན་ཀྱང་བློ་གཅིག་དུས་གཅིག་
ཏུ་སྣ་ཚོགས་སུ་འཆར་དུ་རུང་བའི་ཕྱིར་བློ་དང་དོན་ཐ་དད་པ་མ་ཡིན་ཏེ། ཡན་
གར་དུ་འབྱེད་ཅིང་དམིགས་པ་མི་སྲིད་པའི་ཕྱིར་རོ། །ཡན་གར་དུ་མ་དམིགས་ཀྱང་
དུས་གཅིག་ཏུ་བློ་ནི་ནང་ན་གནས་པ་གསལ་ཞིང་རིག་པ་དང༌། དོན་ནི་ཕྱི་ན་
ཡོད་པ་གསལ་རིག་དང་བྲལ་བ་རྡུལ་ཚོགས་པའི་རང་བཞིན་ཅན་དུ་དམིགས་པས་
ཤིན་ཏུ་ཐ་དད་པར་དམིགས་པ་ཡིན་ནོ་ཞེ་ན། དེ་ལྟར་དམིགས་ན་དེ་ལས་ཡན་
གར་དུ་དམིགས་པ་གཞན་ཅི་ཡོད་ཀྱང་ཕྱི་དོན་གསལ་བོར་མྱོང་བ་འདི་ཤེས་པ་ལས་
ཐ་དད་པར་མྱོང་བ་ཡིན་ན་འདི་གསལ་རིག་དང་བྲལ་བ་དང༌། བེམ་པོ་ཡིན་པར་
སུས་ཤེས་པ་ཡིན། ཤེས་པས་ཤེས་པ་ཡིན་ན་ཤེས་པ་ལ་དེ་ལྟ་བུའི་རྣམ་པར་སྣང་
བ་ནི་འདོད་མོད་ཀྱི་ཤེས་པ་ལས་ ཐ་དད་པར་གྱུར་ པ་ནི་སྒྲུབ་མི་ནུས་ཏེ། དེ་
འདྲའི་སྣང་བ་དེ་ཡང་ཤེས་པ་ལ་དེ་ལྟར་སྣང་བ་ཙམ་དུ་གྲུབ་པའི་ཕྱིར་རོ། །ཡུལ་
དང་ཡུལ་ཅན་ཐ་དད་པར་སྣང་བ་ཙམ་ཉིད་ནས་རྫས་གཞན་དུ་གྲུབ་སྟེ་དེ་ལྟར་སྣང་
བས་སོ་སྙམ་ན་གཉིས་སྣང་གིས་བསླད་པས་གཉིས་སུ་སྣང་ཡང་དོན་ལ་དེ་ལྟར་་ཐ་
དད་དུ་གྲུབ་པ་མ་ཡིན་ནོ། །དེ་ལྟ་ན་རིལ་གཅིག་ཏུ་འགྱུར་ཏེ་སོ་སོར་སྣང་བ་ཐམས་
ཅད་བསླད་པས་ཡིན་ནོ་ཞེས་བརྗོད་ན་མཚུངས་སོ་སྙམ་ན། མི་མཚུངས་ཏེ་གང་
བསླད་པས་གཅིག་ལ་གཉིས་སུ་སྣང་ཞིང་དོན་ལ་ཐ་དད་དུ་མ་གྲུབ་པ་དེ་ནི་རྣམ་པ་
ཀུན་ཏུ་ལྷན་ཅིག་དམིགས་པར་ངེས་ཏེ་ཟླ་གཉིས་བཞིན་ནོ། །གལ་ཏེ་ཟླ་གཉིས་ཀྱང་
ཡན་གར་དུ་དམིགས་རུང་ན་ཟླ་བ་གཉིས་སུའང་དོན་ལ་ཡོད་པར་འགྱུར་རོ། །དེས་
ན་གཅིག་ལ་གཉིས་སུ་འཁྲུལ་བ་མ་ཡིན་པ་དེ་ནི་རེས་འགའ་ལྷན་ཅིག་དམིགས་ཀྱང་
ཡུལ་དུས་ཐམས་ཅད་ཀྱི་ཚེ་དེ་ལྟར་ངེས་པ་མེད་དོ། ། དེས་ན་གཟུང་འཛིན་རྫས་
གཞན་མིན་པས་ན་རྫས་གཅིག་ཏུ་འགྲུབ་ཀྱི་ཐ་སྙད་དུ་ཡང་གཅིག་ཐ་དད་གང་
དུའང་མི་བསྒྲུབ་ན་སྔོ་སོགས་དངོས་མེད་དུ་འགྱུར་ལ། དེ་ལྟ་ན་དབྱིབས་དང་ཁ་
དོག་སོགས་ཀྱི་རྣམ་པར་སྣང་བ་ཡང་མེད་པར་འགྱུར་ཏེ་དོན་དམ་དཔྱོད་པས་
གཅིག་ཐ་དད་བཀག་པའི་སྐབས་དང་མི་འདྲ་བར་ཤེས་པར་བྱའོ། །ཞེས་དང་།
223



དེ་བཞིན་དུ་དབུ་མ་རྒྱན་གྱི་རྣམ་བཤད་ལས་ཀྱང་། ལྷན་ཅིག་དམིགས་ངེས་ཀྱི་
དོན་ལ། དེ་ལ་རང་སྡེ་སེམས་ཙམ་གྱི་ཚུལ་ལ་བརྟེན་ནས་བློ་གྲོས་རྣམ་པར་དཀར་
པོ་མངའ་བ་རྣམས་ཀྱིས་ཕྱི་རོལ་གྱི་སྣང་བ་སྣ་ཚོགས་པ་འདི་དག རྡུལ་ཕྲ་རབ་ཏུ་
འདོད་པ་ཉན་ཐོས་དང་། རྫས་དང་ཡོན་ཏན་ལས་སུ་འདོད་པ་བྱེ་བྲག་པ་སོགས་
མཆོག་དང་མཆོག་མིན་གྱི་ལྟ་བའི་རྗེས་སུ་འབྲངས་པ་རྣམས་ཀྱི་བརྗོད་པ་མི་རིགས་
པར་སྒྲུབ་པ་སྟེ། དེའང་ཕྱི་རོལ་གྱི་དོན་མེད་པར་སྒྲུབ་པའམ། གཟུང་འཛིན་
རྫས་གཞན་དུ་འདོད་པ་འགོག་པ་ལ། སེམས་ཙམ་པ་རྣམས་ཀྱིས་སྐྱེས་ལ་འདྲ་བ་
འགོག་པའི་རིགས་པ་ཞེས་བྱ་སྟེ། དེའང་མངོན་སུམ་གྱི་སྣང་བ་དེ་ཕྱི་རོལ་གྱི་དོན་
ལས་སྐྱེས་ཤིང་དེ་དང་འདྲ་བར་འདོད་པ་ལ་དེ་མི་འཐད་པའི་རིགས་པས་འགོག་པ་
ལ་དེ་སྐད་དུ་བཏགས་པ་ཡིན་ལ། དེའང་ཐེག་བསྡུས་སོགས་སུ་རིགས་པའི་རྣམ་
གྲངས་དུ་མ་གསུངས་ཀྱང་། གཙོ་བོར་དེ་དང་འདྲ་བར་སྐྱེས་ཙམ་གྱིས་ཕྱི་དོན་
ཡོད་པར་མི་འགྲུབ་སྟེ། ཟླ་བ་གཉིས་སྣང་ལ་ སོགས་པ་བཞིན་དུ་མ་ངེས་པར་
བསྟན་པ་དང་། ཕྱི་དོན་ཕྲ་རགས་གང་ཡང་མི་འགྲུབ་པའི་ཕྱིར་དང་། ཆ་མེད་
ཕྲ་བ་དབང་ཤེས་ཀྱི་ཡུལ་དུ་མངོན་སུམ་མི་དམིགས། རགས་པ་མི་འགྲུབ་པས་ཕྱི་
དོན་མེད་པར་བསྒྲུབ་ལ། གཟུང་འཛིན་རྫས་ཐ་དད་མ་ཡིན་པར་བསྒྲུབ་པའི་
གཙོ་བོ་སྣང་བ་ཐམས་ཅད་ཤེས་པ་གསལ་རིག་གི་ངོ་བོར་སྐྱེས་པའི་གཏན་ཚིགས་
དང་། ལྷན་ཅིག་དམིགས་ངེས་ཀྱིས་སྒྲུབ་པར་བྱེད་པ་ཡིན་ཏེ། དེ་ལ་ཡུལ་སྔོན་
པོ་དང་སྔོ་འཛིན་ཤེས་པ་གཉིས་དུས་ལྷན་ཅིག་ཏུ་ཚད་མས་དམིགས་པ་དང་། དེ་
ཡང་རེས་འགའ་བ་མ་ཡིན་པར་གཏན་ཏུ་ཁྱབ་པའམ་ངེས་པ་སྟེ་འདི་ལྟར། ཡུལ་
སྔོན་པོ་དང་སྔོ་འཛིན་གྱི་བློ་ཆོས་ཅན། རྫས་གཞན་མ་ཡིན་ཏེ། ལྷན་ཅིག་
དམིགས་པ་ངེས་པའི་ཕྱིར། ་ཟླ་བ་གཉིས་སྣང་བཞིན། ཞེས་འགོད་པའོ། དེ་
ལ་ལྷན་ཅིག་དམིགས་པར་ངེས་ན་ཅིའི་ཕྱིར་རྫས་ གཅིག་ཡིན་དགོས་ སོ་ སྙམ་ན།
གང་རྫས་གཅིག་མ་ཡིན་ན་རྫས་ཐ་དད་ཡིན་དགོས་ལ། རྫས་ཐ་དད་ལ་རྟགས་དེ་
ཞུགས་པ་མི་སྲིད་དེ་སྔོ་སེར་ལ་སོགས་པ་བཞིན་ནོ། ཐ་དད་པ་གང་དག་རེས་
224



འགའ་ལྷན་ཅིག་དམིགས་ནའང་། དུས་རྟག་ཏུ་གཅིག་དམིགས་ན་ཅིག་ཤོས་ཀྱང་
དེ་དང་ལྷན་ཅིག་དམིགས་པར་ངེས་པའི་ཁྱབ་པ་མ་ཡིན་ལ། སྔོན་པོ་དང་དེ་
འཛིན་གྱི་བློ་གཉིས་ནི་ནམ་ཡང་ཅིག་ཤོས་མ་དམིགས་པར་གཅིག་པར་གཅིག་ཡན་
གར་དུ་དམིགས་པ་མི་སྲིད་ཅིང༌། གལ་ཏེ་དེ་གཉིས་རྫས་ཐ་དད་ན་དུས་རེས་
འགའ་སོ་སོར་དམིགས་པའང་སྲིད་དགོས་པའི་ཕྱིར་རོ། འདི་སྐབས་རྟགས་འདི་
མ་གྲུབ་པ་སོགས་ཀྱི་སྐྱོན་གསུམ་སྤོང་བའི་ཚུལ་སོགས་ཞིབ་པར་བཤད་ན་གོ་བ་ལ་
ཕན་པར་འོང་ཡང་རྩ་བའི་གནད་ཙམ་བསྟན་པ་ཡིན་ནོ། ། མདོར་ན་ལྷན་ཅིག་
དམིགས་ངེས་ལ་སོགས་པ་གཟུང་འཛིན་རྫས་གཅིག་ཏུ་སྒྲུབ་པའི་རིགས་པ་ཐམས་
ཅད་ཀྱི་ཕུགས་གཏུགས་ནས་ཁོ་ཐག་གཅོད་ས་ནི། ཤེས་པ་ལ་སྣང་བ་ཡིན་ན་ཤེས་
པ་ཡིན་དགོས་ཏེ། མ་ཤེས་ན་རང་གིས་མྱོང་བར་ཡང་མི་རུང་བའི་གནད་གཅིག་པུ་
དེ་ཟིན་ན་ལྷན་གཅིག་དམིགས་ངེས་སོགས་རིགས་པ་བརྒྱ་ཕྲག་གི་གྲོས་ཐག་ནང་
ནས་ཆོད་པ་ཡིན་པས་ན། གཞུང་འདིར་རང་གིས་གྲུབ་པ་གང་ཡིན་པ། །ཞེས་
གསུངས་པ་དེ་ཙམ་ཞིག་ལ་ཟད་པར་འདུ་བས་དེར་བཤད་པར་བྱའོ། ། ཞེས་་་་་
གསུངས་སོ། །གཉིས་པ་རྩོད་སྤང་ལ། ཕྱི་དོན་ཡོད་པའི་སྒྲུབ་བྱེད་བཀག ། ཕྱི་
དོན་མེད་ལ་གནོད་བྱེད་སྤང་། ། དང་པོ། རྒྱུ་གཞན་དག་ནི་ཡོད་ན་ཡང་། །
སོགས་ཏེ། དོན་སྣང་སོ་སོའི་བག་ཆགས་སད་བྱེད་ཤེས་པ་སྔ་མའི་མཐུས་དབང་
ཤེས་སྐྱེ་ནུས་པའི་ཕྱིར་དོན་གྱི་སྟོབས་ལས་སྐྱེ་བར་རྗེས་སུ་མི་དཔོག་སྟེ། གང་ལྟར་
ཡང་དབང་ཤེས་རང་དུས་ན་གསལ་བར་སྣང་བའི་ཡུལ་ནི་ཤེས་པ་ལས་གཞན་དུ་མི་
འཐད་པར་དངོས་སྟོབས་ཀྱིས་གྲུབ་ལ། དེའི་རྒྱུ་ནི་དེ་མ་ཐག་པས་ཀྱང་ནུས་པའི་
ཕྱིར་ཕྱི་དོན་གྱི་ནུས་པ་གྲུབ་པ་མི་དཔོག་པས་ན་ཤེས་བྱ་ནང་གིར་སྨྲ་བ་ཉིད་ཚད་མ་
དང་ལྡན་པར་ཤེས་པར་བྱའོ། །གཉིས་པ་ལ། རྒྱུ་དང་འབྲས་བུ་མི་འཐད་དང༌། །
འབྲས་རྟགས་མི་འཐད་རྩོད་པ་སྤང་། ། དང་པོ་ལ། རྩོད་པ་འགོག་དང་དེ་ཡི་
ལན། ། དང་པོ། ས་བོན་ལས་ནི་སྨྱུག་སྐྱེ་དང༌། ། སོགས། གཉིས་པ་ལན་ལ།
དེ་ཡང་གལ་ཏེ་དེའི་ངོ་བོར། ། སོགས་ཏེ། རྒྱུ་འབྲས་བྱ་བྱེད་ཀྱི་རྣམ་བཞག་ཇི་
225



ལྟར་སྣང་བ་བློ་སྣང་ཡིན་ཡང་རྒྱུ་འབྲས་སོགས་སུ་སྣང་བ་མ་ཉམས་པར་གནས་ལ།
ཕྱི་དོན་དུ་གྲུབ་པས་ཀྱང་དེ་ལས་ལྷག་པར་སྣང་བ་གང་ཡང་མེད་པའི་ཕྱིར་ཀླུ་རྣམས་
ཀྱིས་ཕབ་པའི་ཆར་གཅིག་ལའང་ལྷ་དང་མི་དང་ངན་སོང་གི་འགྲོ་བར་སོ་སོའི་སྣང་
བ་མི་འདྲ་བ་ཡོད་ཀྱང་སོ་སོའི་སྣང་བ་ལྟར་རྒྱུ་འབྲས་ཀྱི་བྱ་བྱེད་འཐད་པ་བཞིན་
ནོ། །དེས་ན་རྒྱུ་འདི་ལས་འབྲས་བུ་འདི་འབྱུང་བར་མཐོང་བའང་རང་གི་ཇི་ལྟར་
མཐོང་བའི་སྣང་བ་དེ་ལས་དེ་ལྟར་འདོགས་ཀྱི་སྣང་བ་དེ་སྤངས་ནས་དོན་རང་
སྟོབས་ཀྱིས་རྒྱུ་འབྲས་ རང་རྐྱ་བ་ཞིག་སྒྲུབ་མི་ནུས་ཏེ། ཉི་མ་ཚ་བར་ སྣང་བ་
འདིའང་ཡི་དྭགས་ལ་བསིལ་བར་སྣང་བ་ན་དེ་དག་གི་གྲང་བའི་རེག་བྱ་སྐྱེད་པའི་
རྒྱུར་འཇོག་པ་བཞིན་ནོ། ། དེ་བཞིན་དུ་འགྲོ་བ་སོ་སོའི་སྣང་བ་ཐ་དད་པས་རང་
རང་གི་སྣང་བ་དེ་ལས་དེ་ལྟར་རྒྱུ་དང་འབྲས་བུའི་བྱ་བ་བསྙོན་དུ་མེད་པར་གྲུབ་པ་
ལས་ཕྱི་དོན་འགྲུབ་མི་དགོས་པ་བཞིན་ནོ། །གཉིས་པ་ལ། རྩོད་པ་དང་ནི་དེ་ཡི་
ལན། ། དང་པོ། དུ་བ་མེས་སྐྱེད་འགྱུར་བ་ནི། ། སོགས། གཉིས་པ་ལན་ནི།
དེ་ལའང་དུ་བར་སྣང་བའི་བློས། ། སོགས་ཏེ། དུ་བ་ལས་མེ་དཔོག་པའི་ཚེ་ཕྱི་
དོན་འདོད་པ་དང་མི་འདོད་པ་སུའི་ལུགས་ལའང་ད་ལྟ་བའི་མེ་ཡོད་དོ་སྙམ་དུ་ཞེན་
པ་ནི་སྤྱི་ཙམ་བློ་ཡུལ་དུ་བྱེད་ཀྱི་མེའི་ རང་མཚན་མངོན་དུ་གྱུར་པ་ནི་མ་ཡིན་ལ།
རྟགས་དེ་ལས་མེ་ཉིད་མངོན་གྱུར་དུ་ཐོབ་པ་ནི་ཕྱིས་འབྱུང་བ་ཡིན་གྱི་དེ་མ་ཐག་ཏུ་
ནི་མ་ཡིན་ནོ། ། དེ་ལྟ་ན་བག་ཆགས་བརྟན་བྱུང་གི་ཤེས་པ་དོན་ལྟར་སྣང་བའི་
ཕྱོགས་དང་དུ་བ་ཙམ་མངོན་དུ་གྱུར་པ་དེར་ལྐོག་ཏུ་གྱུར་པའི་མེའི་བློ་འབྱུང་བ་ཙམ་
ནི་ཤེས་བྱ་ནང་གིར་སྨྲ་བའི་ལུགས་ལའང་ཡོད་ཅིང་དེ་ལས་ལྷག་པར་ཕ་རོལ་པོ་
ལའང་སྣང་བ་མེད་དོ། ། ཕྱིས་མེ་སྣང་བ་ནའང་དོན་སྨྲ་བ་ལྟར་ན་ཕྱི་དོན་ཉིད་དུ་
ཞེན་པ་སྐྱེ་བ་ལས་སྣང་བ་ལ་ནི་ཁྱད་མེད་པར་ཉམས་སུ་མྱོང་རུང་བས་ན་སྣང་བའི་
རང་བཞིན་གྲ་མ་ཉམས་པར་འགྱུར་ན་འབྲས་རྟགས་ཇི་ལྟར་མི་འཐད་དེ་འཐད་
དོ། །དེས་ན་བག་ཆགས་གསལ་བོར་སད་པའི་མེར་སྣང་ལ་བསམས་ན་འབྱུང་རུང་
ཡིན་ཏེ་ཕ་རོལ་པོས་ཀྱང་ཕྱོགས་དེར་ཕྱིན་ན་མེ་མངོན་གྱུར་དུ་མཐོང་རུང་བར་
226



དཔོག་པ་ཡིན་པ་བཞིན་ནོ། །ད་ལྟ་བ་ལ་བསམས་ན་མེར་སྣང་གི་བག་ཆགས་སད་
རུང་གི་ངོ་བོ་ལ་ཕྱི་རོལ་ན་མེ་ཡོད་ཀྱང་མངོན་དུ་མ་གྱུར་པ་ཙམ་དུ་ཞེན་པ་སྐྱེ་བ་སྟེ།
རྨི་ལམ་ན་དུ་བ་མཐོང་བའི་དུས་སུ་ཕྱོགས་དེར་མེ་ཡོད་དོ་སྙམ་དུ་ཞེན་པ་ལྟ་བུའོ། །
དེས་ན་ལྐོག་གྱུར་ལ་ཞེན་པས་དེ་དོན་དུ་ཡོད་དོ་སྙམ་དུ་རློམ་པ་དང༌། མངོན་
གྱུར་ལ་འདི་དང་འདིའོ་སྙམ་པ་གཉིས་ཀ་སྣང་བ་ལྟར་ཕྱི་དོན་དུ་ཞེན་ཡང་རུང་སྣང་
བ་ཙམ་དུ་འདོད་ཀྱང་རུང་བག་ཆགས་བརྟན་བྱུང་གི་ཤེས་པའི་མཐུ་ལས་མངོན་དུ་
གྱུར་པ་དང་མ་གྱུར་པའི་དུས་སུ་རྒྱུན་གྱིས་འཇུག་པ་ལྟར་སྣང་བའི་སྣང་བ་ཙམ་ནི་
མི་འདྲ་བ་མེད་པས་ན་ཕྱི་དོན་མ་གྲུབ་པར་ཁས་བླངས་ཀྱང་སྣང་ཚུལ་ལ་འགལ་བ་
གང་ཡང་མེད་དེ། བག་ཆགས་ཀྱི་མཐུ་ལས་སྣང་བའི་རྟེན་འབྲེལ་གྱི་སྣང་བ་དང་།
ལས་ཀྱི་མཐུས་ཕྱི་རོལ་གི་དངོས་པོའི་རྟེན་འབྲེལ་ཁས་ལེན་པ་གཉིས་ཀར་སྣང་ཚུལ་
མཐུན་པར་འཆར་བ་ཡིན་ནོ། །གནད་འདི་མ་ངེས་ན་སེམས་ཙམ་གྱི་ཚུལ་བདེ་བླག་
ཏུ་འགྲུབ་དཀའ་བས་འདི་ཤིན་ཏུ་གལ་ཆེའོ། ། ཕ་རོལ་པོ་ན་རེ། དེ་ལྟར་ན་དུ་བ་
འདི་མེ་ལས་མ་སྐྱེས་པར་འགྱུར་ཏེ། ཁྱོད་ཀྱི་ལུགས་ལ་མེའི་བག་ཆགས་གསལ་
བོར་སད་པ་དེ་ཙམ་ལས་མེ་ཞེས་བྱ་བ་གཞན་མེད་ན་དེ་འདྲའི་མེར་སྣང་དེ་མེད་
བཞིན་དུ་དུ་བ་དེ་ཡོད་པའི་ཕྱིར་རོ་ཞེ་ན། དུ་བ་འདི་དུ་བར་སྣང་བ་ཙམ་ལས་
གཞན་པའི་ཕྱི་དོན་དུ་འདོད་པ་ཞིག་ན་དེའི་རྒྱུ་ཕྱི་རོལ་རང་མཚན་གྱི་མེ་ཡང་སྔོན་
དུ་འགྲོ་དགོས་མོད་ཀྱི་དུ་བ་ཡང་རང་སྣང་ཙམ་དུ་ཁས་ལེན་པ་ལ་ཕྱི་རོལ་གྱི་མེ་རྒྱུར་
མི་དགོས་ཏེ། ་ ནང་གི་བག་ཆགས་ལས་སྐྱེ་བའི་ཕྱིར་རོ། །ནང་གི་བག་ཆགས་སད་
རུང་བར་དཔོག་པ་དེ་ལ་མེ་ཉིད་དུ་ཞེན་པ་སྐྱེ་བ་ཡོད་པས་དེ་དེའི་རྒྱུ་ཡིན་པར་ཞེན་
པའི་ཕྱིར་མེ་ལས་སྐྱེ་ཞེས་པའི་རྣམ་བཞག་མི་འགལ་ཏེ། མེ་ཉིད་ཀྱང་བག་ཆགས་
སད་པ་ཙམ་ལས་གཞན་དུ་མི་འདོད་པ་དེའི་ལུགས་ལ་ལྐོག་ཏུ་གྱུར་པའི་མེ་ཡང་བག་
ཆགས་སད་རུང་ཙམ་དེ་ལ་འཇོག་པ་འཐད་པའི་ཕྱིར་ཏེ་དེ་དེའི་རྒྱུར་རུང་བའི་ཕྱིར་
རོ། །ཇི་ལྟར་ན་སེམས་ཀྱི་རྒྱུད་དེ་ནི་མེར་སྣང་མངོན་སུམ་པ་དེ་སྐྱེ་བར་རུང་བ་ཡི་
བག་ཆགས་ཀྱི་སྙིང་པོ་ཅན་དུ་གྱུར་པ་དེ་ཉིད་དུ་བར་ནི་སྣང་བའི་བློ་དག་གསལ་
???



བར་བྱེད་པའི་རྒྱུའམ་རྐྱེན་ཡིན་པ་དེས་ན་མེ་ལས་དུ་བ་སྐྱེ་བ་འཐད་པ་ཡིན་ཏེ།
བག་ཆགས་སྔ་མ་སྔ་མ་རྒྱུ་དང་དེ་ལས་སྐྱེས་པ་འབྲས་བུ་ཡིན་ལ་བག་ཆགས་གསལ་
བར་སད་པའི་སྣང་བ་དེ་དག་ཀྱང་འགའ་ཞིག་འགའ་ཞིག་གི་བག་ཆགས་ད་ལྟ་བ་
སད་པར་བྱེད་པ་དང་། ཕྱིས་ཀྱི་སྣང་བ་དེ་འདྲའི་རྒྱུ་ཡི་བག་ཆགས་འཇོག་པར་
བྱེད་པའང་ཡིན་པས་ཤེས་བྱ་ནང་གིར་སྨྲ་བའི་ལུགས་ལ་བློའི་བག་ཆགས་ཀྱི་མཐུས་
རྒྱུ་འབྲས་ཀྱི་རིམ་པ་ཀུན་སྣང་གི་ཕྱི་རོལ་ཀྱི་དོན་ལ་ལྟོས་པའི་རྒྱུ་འབྲས་གཞན་དགོས་
པ་མ་ཡིན་ཏེ། རྒྱུ་དང་འབྲས་བུར་གྱུར་པ་ཐམས་ཅད་ཀྱང་གཞན་དབང་གི་རྣམ་
པར་ཤེས་པའི་རྟེན་འབྲེལ་ཉིད་དུ་འདོད་པ་ཡིན་ནོ། ། དེས་ན་སེམས་ཀྱི་རྒྱུད་ལ་
བག་ཆགས་སྣ་ཚོགས་པ་གནས་པ་ཉིད་ཀྱི་མཐུ་མཐོང་ནས་ཕྱི་རོལ་ན་རྒྱུ་དང་འབྲས་
བུའི་ཚུལ་དང་ལྐོག་ཏུ་གྱུར་པའི་ཆོས་སྣ་ཚོགས་རྒྱུན་གྱིས་འཇུག་པ་ལྟར་ཞེན་པ་སྐྱེ་བ་
ཡིན་ཏེ། དཔེར་ན་ཕྱི་དོན་འདོད་པ་མདོ་སྡེ་པ་དག་གི་ལྟར་ནའང་དངོས་པོའི་
རྒྱུན་སྐད་ཅིག་མ་ཙམ་དུ་གནས་ལ་རང་མཚན་ཡོད་པ་ནི་ད་ལྟ་བ་ཁོ་ན་ལས་གཞན་
མེད་ཀྱང་འདས་པ་དང་མ་འོངས་པའི་རིམ་པ་ཆད་མེད་པ་ཡོད་པར་འཛིན་པ་ནི་
དོན་རང་མཚན་ཡོད་པའི་དབང་གིས་མ་ཡིན་ཏེ་དེར་རྟོག་པའི་སེམས་ཀྱི་དབང་
གིས་དེར་ཞེན་པ་སྐྱེ་བ་ལྟ་བུ་དང༌། ལྐོག་ཏུ་གྱུར་པའི་ཆོས་ཚད་མེད་པ་ཡོད་པར་
འཛིན་པའང་དེ་དག་ལ་ད་ལྟ་ཕྱི་རོལ་ཀྱི་རང་མཚན་ཡོད་དུ་ཆུག་མོད། རང་
མཚན་སྣང་བའི་དབང་གིས་དེ་ཡོད་པར་འཛིན་པ་མ་ཡིན་གྱི་སྤྱི་འཛིན་རྟོག་པས་
དེར་ཞེན་པ་ན་དེའི་ངོར་ཡོད་པ་ཉིད་དུ་སྣང་བ་བཞིན་ནོ། །འདི་ནི་ཤིན་ཏུ་གལ་ཆེ་
བས་མདོ་ཙམ་བརྗོད་པ་ཡིན་ནོ། ། དེ་དག་གི་ཚུལ་མཐར་ཐུག་པ་ནི་ཀུན་གཞིའི་
རྣམ་པར་ཤེས་པ་ལས་བརྩམས་ནས་ཤེས་དགོས་པས་ཤིང་རྟ་ཆེན་པོའི་གཞུང་ལས་
ཤེས་ པར་ བྱའོ། ། ཞེས་ སོ། ། ཀུན་གཞི་ནི། དབུ་མ་རྒྱན་གྱི་རྣམ་ བཤད་ ལས།
དེ་ལྟར་ན་རང་གི་རྣམ་པར་ཤེས་པ་གསལ་རིག་ཙམ་འཇུག་ཤེས་སོ་སོ་བའི་ཕྱོགས་སུ་
མ་ལྷུང་བ་ཞིག་ལ་བག་ཆགས་ཀྱི་རྟེན་དུ་གྱུར་པའི་ཀུན་གཞིའི་རྣམ་པར་ཤེས་པ་ཞེས་
གདགས་པ་སྟེ། དེའང་ངོ་བོ་ལུང་མ་བསྟན་ཡུལ་གྱི་དོན་ཙམ་རིག་པ་རྒྱུན་སྐད་
228



ཅིག་ མར་ འབྱུང༌ བ། འཁོར་ རེག་ སོགས་ ཀུན་ འགྲོ་ ལྔ་ ཙམ་ དང་ ལྡན་ པ།
དམིགས་པ་མི་གསལ་བ། སྣོད་བཅུད་རྒྱ་ཆེན་པོ་ལ་དམིགས་པ་ཡིན་པར་འདོད་
ལ། དབྱེ་ན་རྣམ་སྨིན་གྱི་ཆ་དང་ས་བོན་གྱི་ཆ་གཉིས་ཡོད་དོ། །དེ་དག་གི་ངོ་བོ་
འཁོར་དམིགས་ཡུལ་སོགས་དེ་ལྟར་ཡིན་པའི་རྒྱུ་མཚན་ཡང་འཇུག་ཤེས་སོ་སོའི་
ཕྱོགས་སུ་མ་ལྷུང་བའི་ཤེས་པ་གསལ་རིག་གི་ངོ་བོ་ཙམ་ལ་གཟུང་བའི་གནད་ཟིན་ན་
ཀུན་གཞིའི་ཁྱད་པར་ཐམས་ཅད་བདེ་བླག་ཏུ་ཤེས་ནུས་ཀྱི། གཞན་ལོགས་ཤིག་
ཏུ་ཀུན་གཞི་ཞེས་པ་ནི་དམིགས་པ་དང་ངོ་བོ་འདི་འདྲའོ་ཞེས་འཆད་ཅིང་བསམས་
ན་བསྐལ་བར་བརྟགས་ནའང་གནད་ཕིགས་དཀའ་འོ། ། དེ་དག་གི་རྣམ་བཞག་
ཞིབ་པར་གཞུང་གཞན་ལས་ཤེས་པར་བྱ་ལ། དེ་ལྟ་བུའི་ཀུན་གཞིའི་རྣམ་པར་
ཤེས་པ་རྒྱ་མཚོ་ཆེན་པོ་དང་འདྲ་བ་ལས། རླབས་བཞིན་དུ་ཚོགས་བདུན་འཁོར་
དང་བཅས་པ་སྐྱེ་ཞིང་འགག་པའི་ནུས་པའམ་བག་ཆགས་ཏེ། མདོར་ན་རང་
འབྲས་ཕྱི་མ་སྐྱེད་ནུས་ཞིག་ཀུན་གཞི་ལ་བཞག་པ་དེ་ཉིད་མ་སྨིན་པ་ན་ས་བོན་གྱི་
ཚུལ་དུ་གནས་ལ། སྨིན་པ་ན་ལུས་གནས་ལོངས་སྤྱོད་སྣ་ཚོགས་པར་སྣང་བ་སྟེ།
ཡུལ་མེད་བཞིན་དུའང་གོམས་པའི་བག་ཆགས་ཀྱིས་སྣང་བ་སྣ་ཚོགས་ཉམས་སུ་
མྱོང་བ་ནི་རྨི་ལམ་གྱི་ཤེས་པ་དང་སྡུག་པ་ལ་སོགས་པ་གོམས་པའི་བློ་བཞིན་ནོ་ཞེས་
འདོད་དོ། ། དེ་ལ་སྣང་བ་སེམས་སུ་མི་འདོད་ན་མ་གཏོགས། འདོད་ཕན་ཆད་
ཀུན་གཞི་ངེས་པར་ཁས་བླང་དགོས་ཏེ། འཇུག་ཤེས་རྣམས་སོ་སོ་བ་ཕྱོགས་སུ་
ལྟུང་བ་ཅན་ཡིན་པས། དེ་རེ་རེ་ནས་ཕྱི་ནང་གི་དངོས་པོ་གནས་ལུས་ལོངས་སྤྱོད་
ཐམས་ཅད་ཀུན་ཀྱི་གཞིར་མི་རུང་ལ་སྣང་བ་སྣ་ཚོགས་པ་སེམས་ཙམ་མོ་ཞེས་པའི་
སེམས་དེ་ཡུལ་ཤེས་ལུས་ཀུན་ཀྱི་གཞི་ཡིན་དགོས་པས་སེམས་གསལ་རིག་ཙམ་ལས་
འདའ་བ་མེད་དོ། །ཞེས་གསུངས་པ་ལྟར་རོ། །གསུམ་པ་མཇུག་བསྡུ་ནི། མཁས་
པ་རྣམས་ལ་བརྗོད་འདི་ཡོད། ། སོགས་ཏེ། དེ་ལ་རེ་ཞིག་སྣང་ཚུལ་ལྟར་ཕྱི་རོལ་
གྱི་དོན་ཁས་བླངས་ནས་རྒྱུ་དང་འབྲས་བུ་ལ་སོགས་པའི་རྣམ་བཞག་དེ་ལྟར་བྱེད་
ནའང་སྔོན་པོའི་རྣམ་པ་དང་སྔོ་འཛིན་གྱི་རྣམ་པ་གཉིས་ནི་བློ་གཅིག་གི་རང་བཞིན་
229



ཡིན་པའི་ཕྱིར་ཐ་དད་དུ་དམིགས་མི་སྲིད་པས་རྫས་གཅིག་ཏུ་འགྲུབ་པ་ཡིན་ལ་ཕྱི་
དོན་སྔོན་པོ་དང་སྔོ་འཛིན་ནི་ནམ་ཡང་ལྷན་ཅིག་ཏུ་དམིགས་མི་སྲིད་དེ་ཕྱི་དོན་རྗེན་
པར་ནམ་ཡང་དམིགས་མི་སྲིད་པས་སོ། །དེ་ལྟར་ན་བློ་ཡི་གཟུང་འཛིན་རྫས་གཅིག་
ཏུ་གྲུབ་པས་རྣམ་བཅས་དང་རང་རིག་གྲུབ་པར་གྱུར་ན་དེ་འདྲའི་ལྷན་ ཅིག་་་་་
དམིགས་ངེས་དེས་ཕྱི་དོན་མེད་པར་འགྲུབ་སྟེ། བློ་ལས་ཡན་གར་དུ་ནམ་ཡང་
དམིགས་མི་སྲིད་པས་མངོན་སུམ་གྱིས་མི་འགྲུབ་ལ། ཕྱི་དོན་མེད་ཀྱང་ནང་གི་
བག་ཆགས་ཀྱི་མཐུ་ལས་དེར་སྣང་བའི་ཕྱིར་རྣམ་རིག་པའི་ཚུལ་ཡང་བདེ་བླག་ཏུ་
འགྲུབ་པ་ཡིན་ནོ། ། གཉིས་པ་ཚུལ་གཉིས་མི་འདོད་ པ་ལ་ གནོད་ པ་ སྟོན་པ་ལ།
དབང་ཤེས་ཉིད་ལ་བརྟེན་ནས་དགག །དེ་ཡི་ཡུལ་ལ་བརྟེན་ནས་དགག །དང་
པོ་ལ། སྤྱི་དང་བྱེ་བྲག་རྣམ་ པ་གཉིས། ། དང་པོ་ལ། ཕ་རོལ་འདོད་ལ་མི་་
འདོད་བརྗོད། །རང་ལ་མི་མཚུངས་པ་ཡི་ཚུལ། །དང་པོ། དབང་པོའི་ཁྱད་པར་
གྱིས་གསལ་དང་། ། སོགས། གཉིས་པ། དོན་ལ་བརྟེན་ནས་འབྱུང་འགྱུར་
ཞིང་། ། སོགས། གཉིས་པ་ལ། ཐལ་བ་འགོད་དང་དེ་སྒྲུབ་པའོ། ། དང་པོ།
མར་མེ་ལ་སོགས་དཀྱིལ་འཁོར་ནི། ། སོགས། གཉིས་པ་ལ། དེ་ཡི་ཡུལ་ཅན་
ཡང་དག་མིན། །དེ་ཡི་ཡུལ་ནི་མེད་པར་བསྟན། །དང་པོ། ཡང་དག་མཐོང་ན་
དེ་མཐོང་བ། ། སོགས། གཉིས་པ། སྣང་དབང་ཡིད་ལ་བྱེད་པ་ལས། ། སོགས།
གཉིས་པ་དབང་ཤེས་ཀྱི་ཡུལ་ལ་བརྟེན་ནས་དགག་པ་ལ། ཕྱོགས་ལ་བརྟེན་ནས་
གནོད་པ་བརྗོད། །དུས་ལ་བརྟེན་ནས་གནོད་པ་བརྗོད། ། དང་པོ་ལ། ཐལ་བ་
བརྗོད་དང་དེ་ཡི་ལན། ། བཀག་དང་གྲུབ་དོན་བསྡུ་བ་གསུམ། ། དང་པོ། ཉེ་
རིང་ལ་སོགས་ཁྱད་པར་གྱིས། ། སོགས། གཉིས་པ་ལ། བར་གྱི་ སྣང་བ་ལ་
བརྟེན་ལན། །ལས་ལ་བརྟེན་པའི་ལན་དགག་པའོ། །དང་པོ་ལ། སྣང་བའི་ཁྱད་
པར་གྱི་ལན་དགག ། སྣང་བ་གསལ་མི་གསལ་ལན་དགག ། དང་པོ། གལ་
ཏེ་སྣང་ཁྱད་ལས་དེར་འགྱུར། ། སོགས། གཉིས་པ་ལ། སྣང་མི་གསལ་ཡང་
ཡུལ་མི་འགྱུར། །སྣང་བ་མི་གསལ་ཉིད་མི་འཐད། ། དང་པོ། གལ་ཏེ་སྣང་བ་མི་
230



གསལ་བས། ། སོགས། གཉིས་པ། སྣང་བ་དེ་ཡང་ཅིས་མི་གསལ། ། སོགས།
གཉིས་པ་ལས་ལ་བརྟེན་པའི་ལན་དགག་པ་ནི། གལ་ཏེ་དེར་ཡང་མཐོང་མེད་
ལ། ། སོགས་ཏེ། གལ་ཏེ་རྟ་གདོང་གི་མེ་ལྟ་བུ་ཡང་སེམས་ཅན་རྣམས་ཀྱི་ལས་
བདག་པོར་གྱུར་པའི་དབང་གིས་བྱུང་བ་ཡིན་ཡང་ཕན་གནོད་མེད་པ་བཞིན་ནོ་ཞེ་
ན། དེས་ཀྱང་ཡུལ་རུང་བ་ན་གནས་པ་དག་ལ་དངོས་སུ་ཕན་གནོད་བྱེད་པ་ཡིན་
ལ། འཇིག་རྟེན་སྣོད་ཀྱི་ཡན་ལག་ཏུ་གཏོགས་པའི་དབང་གིས་བརྒྱུད་ནས་ཀྱང་
ཕན་གནོད་ཀྱི་དོན་ཅི་ཡང་མི་བྱེད་པ་མིན་ནོ། ། གསལ་མི་གསལ་ཡང་དེ་དང་
འདྲའོ་སྙམ་ན་མ་ཡིན་ཏེ་ཕན་གནོད་ཀྱི་རྟེན་མི་བྱེད་པར་མཐོང་བ་ཙམ་དུ་ཟད་
དོ། །རེས་འགའ་ཡུལ་ཡིད་དུ་མཐུན་པ་གསལ་བས་ཕན་འདོགས་པ་དང་མི་གསལ་
བས་གནོད་པ་སྐྱེད་ལ། ཅིག་ཤོས་དེ་ལས་ལྡོག་གོ་སྙམ་ན་ཡང་། དེ་འདྲའི་བདེ་
མི་བདེའི་རྟེན་བྱེད་པའི་མྱོང་བ་དེ་ནི་བློ་རྣམ་པ་གསལ་མི་གསལ་གྱི་རྐྱེན་ཚོགས་མ་
ཚོགས་ཀྱི་དབང་གིས་ཡིན་ལ། རྐྱེན་ཚོགས་པ་དང་མི་ཚོགས་པ་ནི་ལས་ལ་རག་
ལས་སུ་ཆུག་མོད་ལས་ཀྱིས་ཅིག་ཤོས་སྒྲིབ་པ་ཞེས་མི་བྱ་སྟེ། ཡུལ་གཅིག་ལ་མི་འདྲ་
བའི་ཆ་དུ་མ་ཡོད་པ་འགལ་བའི་ཕྱིར་རོ། ། གསུམ་པ་གྲུབ་དོན་ནི། དེ་ཕྱིར་དོན་
བརྟེན་སྐྱེས་གྱུར་པའི། ། སོགས། གཉིས་པ་དུས་ལ་བརྟེན་ནས་གནོད་པ་བརྗོད་
པ་ལ། ཐལ་བ་བརྗོད་དང་མ་ངེས་སྤང་། ། དང་པོ། ཤེས་པ་སྒྲ་དང་མར་མེ་
རྣམས། །སོགས། གཉིས་པ་ལ། དུས་མཉམ་འཛིན་པའི་ལུགས་མི་འཐད། །
རྟག་པས་དེར་མ་ངེས་པ་སྤང་། ། དང་པོ་ལ། གཞན་ལུགས་འགོག་དང་རང་
ལུགས་བཞག ། དང་པོ། ཕན་འདོགས་བྱེད་ པ་ མ་ ཡིན་ གཞན། ། སོགས།
གཉིས་པ་རང་ལུགས་ཡུལ་གསལ་བར་སྣང་བའི་འ ཐད་པ་ནི། དེས་བྱས་ཤེས་ལ་
དེ་མེད་ཀྱང་། ། སོགས། གཉིས་པ་ལ། མི་འཐད་བརྗོད་དང་དེ་ལན་འགོག།
དང་པོ། བརྟན་གང་རྡོ་རྗེ་རྡོ་སོགས་ཀྱི། ། སོགས། གཉིས་པ། ལྷན་ཅིག་
བྱེད་ པས་ ཕན་འདོགས་ཕྱིར། ། སོགས། གཉིས་པ་དྲན་པའི་རྟགས་ལས་ཚུལ་
གཉིས་བསྒྲུབ་པ་ལ། གཞན་འདོད་བཀག་ནས་རང་ལུགས་བཞག ། དེ་ཡི་
231



འཐད་པ་ཉེ་བར་བསྒྲུབ། ། དང་པོ། དེ་བདག་ཉིད་ཀྱིས་མྱོང་བ་ལ། ། སོགས།
གཉིས་པ། རང་སྤྱོད་ཡུལ་གྱིས་ཕྱེ་མེད་ཅིང༌། །སོགས་ཏེ། སྔོ་འཛིན་དྲན་པ་ན་
སྔོན་པོ་དྲན་པ་དེ་ཡུལ་དྲན་པ་ཡིན་གྱི་ཤེས་པ་ལ་སྔོན་པོའི་རྣམ་པ་ཡོད་པས་མིན་
སྙམ་ན། དེ་མ་ཡིན་ཏེ་ནོག་དང་ལྐོག་ཤལ་ལ་སོགས་པ་སྤངས་ནས་བ་ལང་དྲན་མི་
སྲིད་པ་བཞིན་དུ་ཤེས་པ་རང་ཉིད་ཡུལ་གྱི་རྣམ་པ་ཅན་གྱི་དངོས་པོ་ཉིད་ཡིན་པའི་
ཕྱིར་རང་གི་ཆོས་དེ་སྤངས་ནས་གཞན་ཤེས་པར་བྱ་བ་ཅུང་ཟད་དྲན་དུ་མེད་དོ། །
དེས་ན་བློ་རང་ཉིད་ལ་རྣམ་པ་མེད་ན་རང་རྒྱུད་ཀྱི་བློ་འདི་བྱུང་ལ་འདི་མ་བྱུང་ཞེས་
རྣམ་པར་འབྱེད་པ་མི་སྲིད་ཀྱང་དེ་ཐ་དད་དུ་འབྱེད་པ་མངོན་སུམ་གྱིས་གྲུབ་པས་ན་
བློ་རྣམ་བཅས་སུ་གྲུབ་པ་ལ་བསྙོན་དུ་མེད་དོ། ། གཉིས་པ་རང་རིག་བསྒྲུབ་པ་ལ།
ཚུལ་ གཉིས་ གྲུབ་ པས་ རང་ རིག་བསྒྲུབ། ། དྲན་པའི་ རྟགས་ལས་རང་རིག་གྲུབ།
དང་པོ་ལ། རྩ་བའི་གཏན་ཚིགས་ཀྱིས་མདོར་བསྟན། །དེ་ཡི་རྒྱུ་མཚན་རྒྱས་པར་
བཤད། །དང་པོ། ཚུལ་གཉིས་སྒྲུབ་པར་བྱེད་པས་ཀྱང༌། ། སོགས། གཉིས་པ་
ལ། མྱང་བྱ་ཡུལ་ལ་བརྟགས་ནས་བསྒྲུབ། ། མྱོང་བྱེད་བློ་ལ་བརྟགས་ནས་་་་་
བཤད། །ཐུན་མོང་གཞན་གྱིས་གཞན་གསལ་དགག ། དང་པོ་ལ། རང་རིག་མེད་
ལ་ཐལ་བ་བརྗོད། །དེ་ཡི་ཉེས་སྤོང་ལན་རྣམས་དགག ། དང་པོ། དེ་དངོས་
ཅན་གྱི་བློ་ཡིས་ནི། ། སོགས་ཏེ། དེ་ཡང་རང་བློ་ནི་མ་མྱོང་ལ་ཡུལ་མྱོང་ངོ་ཞེས་
རང་རིག་ལ་མི་འཐད་པར་སེམས་ན་གཞན་རིག་ལའང་མཚུངས་ཏེ་གང་གི་བློ་ལ་
འདི་དང་འདི་ཞེས་མྱོང་ཞིང་རྣམ་པར་འབྱེད་ནུས་པ་དེ་ལས་ལྷག་པར་ཕྱི་རོལ་གྱི་
དོན་ཡང་ཅི་ཞིག་མྱོང་སྟེ་ཅུང་ཟད་ཀྱང་མྱོང་བ་མེད་དོ། །རང་ལ་རང་བྱེད་པ་
འགལ་བའི་ཕྱིར་རོ་སྙམ་པ་ཙམ་གྱིས་མ་བརྟགས་པའི་གྱ་ཚོམ་ལ་བརྟེན་པ་ཁོ་ནས་
རང་རིག་ཐ་སྙད་དུ་མི་ཁེགས་ཏེ། ཡང་དག་པའི་དངོས་སྟོབས་ཀྱི་རིགས་པས་
དཔྱད་ཚེ་གཞན་མྱོང་བ་མི་སྲིད་ཅིང༌། རང་མྱོང་བ་ཉིད་ཀྱི་སྒོ་ནས་དོན་ལ་ཞེན་
པའི་ངོར་གཞན་རིག་ཀྱང་འགྲུབ་པ་ཡིན་པས་ན་གཙོ་བོ་མིག་དབང་གི་བྱེད་པ་ཁྱད་
དུ་བསད་ནས་ཡན་ལག་དབང་རྟེན་གྱིས་ཡུལ་མཐོང་བར་འདོད་པ་ལྟར་མི་བྱ་བར་
232
·་སྨ
-' ''༩:༣༤ '' ཅ དྷམ
ཀ-
; .. 6
A༔ ཐོ+++r= ++
++
+
+++''སྨ+ Erདཀབ་
ཀ
ཀ ཀ trས་ཐབས



ཐ་སྙད་དུ་རང་རིག་ཅིས་ཀྱང་ཁས་བླང་བར་བྱ་སྟེ། ཤིང་རྟ་ཆེན་པོ་རྣམས་ཀྱིས་
རང་རིག་འགོག་པའི་རིགས་པ་ཇི་སྙེད་པ་དོན་དམ་པར་བཀག་པ་ཁོ་ནར་འགྱུར་བ་
ཤེས་་ པར་བྱའོ། ། གལ་ཏེ་ ཤེས་པས་རང་མྱོང་བར་ཁས་མི་ལེན་ཞིང་སྔོན་པོ་ལ་
སོགས་པ་ཤེས་རྣམ་དུ་མི་འདོད་པར་ཡུལ་ཁོ་རང་གི་ངོ་བོ་རྗེན་ཅེར་བར་འདོད་པ་
དེ་དག་གི་ལྟར་ན། དེ་འདྲའི་ཡུལ་གྱི་སྣང་བ་དེ་དེ་ན་ཡོད་དུ་ཆུག་ཀྱང་དེ་འཛིན་
གྱི་ཤེས་པ་ལ་དེའི་རྗེས་སུ་ཞུགས་པའི་ཁྱད་པར་གང་ཡང་མ་སྐྱེས་པས་ན་སྔར་ཡུལ་
དེ་མ་མཐོང་བའི་དུས་བཞིན་དུ་ད་ལྟ་ནའང་མྱོང་བ་ཅུང་ཟད་ཀྱང་མེད་པར་འགྱུར་
ཏེ། མྱོང་བ་ཞེས་པ་རང་རྒྱུད་ལ་བདེ་སོགས་སྐྱེས་པ་ལྐོག་ཏུ་མ་གྱུར་བར་གསལ་
བའི་རང་བཞིན་འདི་ཙམ་ལས་གཞན་མེད་ལ། དེ་དང་འདྲ་བར་ཕྱི་རོལ་སྔོན་པོ་
སོགས་མྱོང་བའང་གསལ་ཞིང་རིག་པའི་ཚུལ་གྱིས་རང་བློར་མངོན་པ་འདི་ཙམ་
ཡིན་པའི་ཕྱིར། གང་དང་གང་ཉམས་སུ་མྱོང་བ་ཞེས་པ་ནི་བློ་དེ་དང་དེའི་རྣམ་
པར་གསལ་བོར་སྐྱེས་པ་འདི་ཁོ་ན་ཡིན་གྱི་བློ་མིན་པ་ལ་མྱོང་བ་ཞེས་པ་གཏན་མེད་
ཅིང་མྱོང་བ་དེ་ཡང་བློ་དེའི་རྣམ་པར་གསལ་བ་ལས་གཞན་དུ་མེད་དེ། གཏན་མ་
གསལ་བ་ནི་མྱོང་བར་ཇི་ལྟར་རུང་སྟེ་མི་རུང་ངོ༌། །གསལ་བ་ཞེས་པའང་མར་མེས་
བུམ་པ་གསལ་བ་ལྟ་བུ་ཙམ་མ་ཡིན་གྱི་བློ་དེས་རྣམ་པར་སྐྱེས་པ་ཁོ་ན་ལས་གཞན་དུ་
ཡུལ་འདི་དང་འདི་གསལ་ལོ་ཞེས་པའི་ཁྱད་པར་གང་ཡང་བསམ་པར་མི་ནུས་སོ། །
བློ་དེའི་རྣམ་པར་སྐྱེས་པ་ཞིག་ནའང་འདིའོ་ཞེས་བདག་ཉིད་ཀྱིས་ཤེས་པར་མ་གྱུར་
ན་མཚེ་མ་དག་འདྲ་བ་བཞིན་དུ་རྣམ་པ་ཆ་འདྲ་བ་ཡིན་དུ་ཟིན་ཀྱང་མྱོང་བར་མི་
འགྱུར་ཏེ། གསལ་བར་སྐྱེས་པའི་མར་མེ་ལ་སོགས་པ་དང་འདྲ་བ་ཙམ་དུ་འགྱུར་
རོ། །དེས་ན་གཞན་གྱིས་བསྟན་མི་དགོས་པར་གང་དང་ཅི་མྱོང་བ་ཐམས་ཅད་བློ་
ཉིད་ཀྱི་ངོ་བོར་ལྷན་ནེར་ཆུབ་པར་སོ་སོ་རང་གིས་རིག་པར་བྱ་བ་འདི་ཉམས་སུ་
མྱོང་བ་ཡིན་ལ། དེ་རང་རིག་ཡིན་གྱི་རང་རིག་མེད་ན་དེ་འདྲའི་ཉམས་མྱོང་དེ་
རྩད་ནས་ལྡོག་པར་འགྱུར་རོ། །གཉིས་པ་ལ། འདྲ་བ་ཙམ་ལས་མྱོང་བ་མིན། །
སྐྱེས་ལ་འདྲ་བས་དོན་རིག་མིན། །སྐྱེས་འདྲ་ངེས་གསུམ་ཚོགས་ཀྱང་མིན། །དང་
233



པོ་ལ། འདྲ་ཙམ་དོན་མྱོང་ཧ་ཅང་ཐལ། ། བློ་འདྲ་དེས་ཀྱང་དེར་མི་ཕན། ། དང༌
པོ། གལ་ཏེ་དེ་དང་འདྲ་བ་ལས། །སོགས་ཏེ། སྐབས་འདི་རང་རིག་མི་འདོད་
པས་མདོ་སྡེ་བ་མིན་ལ་རྣམ་པ་འདོད་པས་བྱེ་སྨྲ་མིན་པའི་ཕྱིར་གྲངས་ཅན་ཁོ་ནའི་
འདོད་པར་གནོད་པ་སྟོན་པ་འགའ་ཞིག་བཞེད་ཀྱང༌། ཐུན་མོང་དུ་ཡང་རུང་སྟེ་
དོན་དང་འདྲ་བ་ཞེས་པ་བློ་ཡི་རྣམ་པའི་ཁྱད་པར་ཁོ་ནར་མ་བཟུང་ཡང་བློ་དོན་
དང་མཐུན་པའམ་དོན་གྱི་རྗེས་སུ་ཞུགས་པའམ་དོན་མཐོང་ཙམ་གྱི་ཐ་སྙད་དུ་ཡང་
ཞེ་འདོད་ཀྱིས་འདོགས་པར་བྱེད་པའི་ཕྱིར་རོ། །དེ་ལྟར་ཡང་ཚད་འབྲས་དང་པོའི་
སྐབས་སུ་དོན་འདྲ་ཞེས་བཏགས་ཀྱི་གཟུང་རྣམ་དུ་མ་བཏགས་ལ། གཉིས་པ་
སོགས་སུ་དོན་འདྲ་ལ་གཟུང་རྣམ་ཉིད་ལས་འོས་མེད་པར་བསྒྲུབས་པའི་ཕྱིར་མ་
དཔྱད་པ་དང་དཔྱད་པའི་སྐབས་ཀྱི་ཆ་ཕྱེད་པ་ཡོད་དོ། །དེ་ལྟར་འདྲ་བ་ཙམ་ཞིག་
ཏུ་གྱུར་པས་དོན་མྱོང་བ་ཡིན་ན་དུས་མཉམ་པའི་སྔོན་པོས་ཀྱང་སྔོ་འཛིན་མྱོང་བ་
དང་མཚེ་མས་ཀྱང་ཕན་ཚུན་མྱོང་བ་ལ་སོགས་པར་འགྱུར་རོ། ། སྤྱིར་ཡང་འདྲ་བ་
ཞེས་པ་ཆ་འགའ་ཞིག་གིས་མི་འདྲ་བ་ནི་གཅིག་ཀྱང་མེད་དེ་ཆོས་ཐམས་ཅད་ཤེས་བྱ་
ཙམ་དུ་འདྲ་བས་སོ། ། ཆ་ཐམས་ཅད་ཀྱིས་འདྲ་བ་ནི་མི་སྲིད་དེ་འདྲ་བ་ནི་ཆོས་
གཉིས་ལ་གནས་ཤིང་ཆོས་ཐ་དད་དུ་གྱུར་པ་དེ་ནི་ཐ་དད་ཡིན་པའི་ཕྱིར་རྣམ་པ་
ཐམས་ཅད་ཀྱིས་འདྲ་བ་མ་ཡིན་ནོ། །དེས་ན་འདྲ་བ་ཙམ་ཡོད་དུ་ཆུག་ཀྱང་དེ་ཙམ་
གྱིས་མྱོང་ན་ཧ་ཅང་ཐལ་བར་འགྱུར་རོ། །གཉིས་པ་ལ། དངོས་དོན་བརྗོད་དང་
དེའི་རྒྱུ་མཚན། །དང་པོ་ལ། དངོས་དང་དེ་ལ་རྩོད་པ་སྤང༌། །དང་པོ། གལ་
ཏེ་བློ་འདྲ་དེ་མྱོང་ན། ། སོགས། གཉིས་པ། བྱ་བ་ལས་ཀྱི་རྣམ་བཞག་གི །
སོགས་ཏེ། འོ་ན་དོན་འདྲ་བ་ལས་ཕྱི་དོན་ཇི་ལྟར་གྲུབ་སྙམ་ན། མ་བརྟགས་
པར་སྣང་བ་བཞིན་དུ་ཐ་སྙད་དེ་འདྲ་བྱས་ཀྱི་དཔྱད་ན་དོན་གཞན་མྱོང་བར་མི་སྲིད་
པར་གྲུབ་པ་འདི་ལ་བདག་ཅག་ལ་བརྒལ་དུ་མེད་ཀྱི་དོན་འདོད་པ་དག་ལ་འདྲི་བར་
འོས་སོ། ། གཉིས་པ་བློ་འདྲ་བས་མྱོང་བ་མིན་པའི་རྒྱུ་མཚན་ལ། མྱོང་ལ་འདྲ་
བའི་རྒྱུ་མི་དགོས། །གལ་ཏེ་དགོས་ན་ཧ་ཅང་ཐལ། །དང་པོ། གང་ཚེ་མྱོང་བའི་
234



བདག་ཉིད་ནི། །སོགས་ཏེ། གལ་ཏེ་དོན་ནི་རྒྱུ་ཡིན་པས་སོ་སྙམ་ན་ཡང་། ཟླ་
གཉིས་སྣང་བ་བཞིན་དུ་ཕྱི་དོན་རྒྱུ་ཉིད་ཡིན་མིན་རྗེས་སུ་དཔག་པ་ཙམ་ལས་མངོན་
སུམ་གྱིས་མི་འགྲུབ་ལ། རྒྱུ་ཡིན་དུ་ཆུག་ཀྱང་མྱོང་བ་ཉིད་ཀྱི་དུས་སུ་ནི་ཡུལ་གཞན་
མྱོང་བ་གང་ཡང་མེད་དེ་དབང་ཤེས་ཀྱིས་དབང་པོ་མ་མྱོང་བ་བཞིན་ནོ། །གཉིས་
པ། བདག་ཉིད་ཀུན་ཀྱིས་འདྲ་ན་ནི། ། སོགས། གཉིས་པ། ཇི་ལྟར་སྔོ་
སོགས་ངོ་བོའི་ཕྱིར། ། སོགས། གསུམ་པ། ཉམས་མྱོང་ཉམས་སུ་མྱོང་ངོ་་་
ཞེས། །སོགས། གཉིས་པ་མྱོང་བྱེད་བློ་ལ་བརྟག་པ་ལ། ཕྱི་རོལ་དཀར་སོགས་
གསལ་བས་འགྲུབ། །ནང་གི་བདེ་སོགས་མྱོང་བས་འགྲུབ། །དང་པོ་ལ། གསལ་
བ་ལས་བརྩམས་དྲི་བ་འགོད། ། དེ་ལ་རིགས་པས་ལན་གྱིས་གདབ། ། ཚུལ་དེས་
ལོག་རྟོག་གཞན་ཡང་ཁེགས། ། དང་པོ། གཞན་ཡང་དཀར་སོགས་མཐོང་བ་
ན། ། སོགས། གཉིས་པ་ལ། གསལ་ལས་གཞན་ན་དེ་མི་འཐད། །གསལ་ན་དེ་
ཡིས་རང་རིག་གྲུབ། ། དང་པོ་ལ། ཐམས་ ཅད་མི་གསལ་ཐལ་བ་དང༌། ། ཡུལ་
གྱིས་ཁྱད་བྱས་མི་འཛིན་ཐལ། །དང་པོ། གཞན་དངོས་ཡིན་ན་གསལ་བར་ནི། །
སོགས་ཏེ། མདོར་ན་འདིས་བློ་ངོར་བསྙོན་དུ་མེད་པར་མངོན་སུམ་གསལ་བར་
སྣང་བའི་དཀར་པོ་ལ་སོགས་པ་འདི་ཙམ་བློ་ཡི་གསལ་བའི་ངོ་བོ་ཉིད་དུ་གྱུར་བའི་
མྱོང་བ་ཡིན་ནམ། འོན་ཏེ་འདི་ལས་གཞན་དུ་གསལ་བྱེད་ཤེས་པ་ནི་ནང་ན་ཡོད་
ཅིང་གསལ་བྱ་དོན་ཕྱི་རོལ་ན་ཡོད་པ་ཡིན་ཞེས་བརྟགས་པ་ན་གཞན་དུ་ཡོད་དོ་སྙམ་
ན། གསལ་སྣང་འདིར་མ་འདུས་པའི་དོན་དེ་ཇི་ལྟར་གསལ་ཏེ་མངོན་སུམ་མ་
ཡིན་པར་འགྱུར་ལ། དཀར་པོ་སོགས་མངོན་སུམ་གསལ་བའི་མྱོང་བ་དེ་སྤངས་
ནས། ནང་ན་གནས་པའི་གསལ་བྱེད་དེ་དཀར་པོ་སོགས་ཀྱི་གསལ་བྱེད་ཇི་ལྟར་
ཡིན་ཏེ། དེ་ལ་དཀར་པོ་ཉིད་དུ་གསལ་བ་གང་ཡང་མེད་པའི་ཕྱིར་ཡུལ་དང་ཡུལ་
ཅན་གྱི་གསལ་སྣང་མ་ལུས་མེད་པར་འགྱུར་ལ། འདི་ལྟར་གསལ་པོར་སྣང་བ་
མྱོང་བས་གྲུབ་པ་འདི་ནི་ཡུལ་དང་ཡུལ་ཅན་གང་ཡང་མིན་པར་གྱུར་ན་མངོན་སུམ་
གསལ་པོར་སྣང་བ་ཉིད་ལ་སྐུར་བ་བཏབ་ནས་གསལ་བར་སྣང་མི་སྲིད་པའི་ཡུལ་
235



དང་ཡུལ་ཅན་གཞན་གྱིས་གཞན་མྱོང་ངོ་ཞེས་རྟོགས་པ་ནི་སྒྲོན་མེ་ལག་ན་ཐོགས་
བཞིན་མུན་པ་ལ་གསལ་བྱེད་དུ་རེ་བ་བཞིན་ཤིན་ཏུ་ཕྱིན་ཅི་ལོག་གོ །དེས་ན་འདི་
ལྟར་དཀར་སོགས་ཀྱི་སྣང་བ་གསལ་སིང་ངེ་བ་འདི་ཤེས་པ་གསལ་བ་ཉིད་ཡིན་གྱི་དེ་
གསལ་བ་མིན་པར་གྱུར་ན་མངོན་སུམ་གསལ་ཡང་མ་གསལ་བར་ཁས་བླངས་པའི་
ཕྱིར་འགྲོ་བ་མ་ལུས་པ་མི་གསལ་བ་འབའ་ཞིག་ཏུ་འགྱུར་རོ། ། དེས་ན་ཡུལ་གང་
དང་ཅི་ཡིན་པ་གསལ་བར་སྣང་བའི་མངོན་སུམ་གྱི་ཉམས་མྱོང་འདི་ཙམ་གྱིས་ཤེས་
པ་རང་གསལ་བར་གྲུབ་ལ། དེ་ལ་ཡུལ་དང་ཡུལ་ཅན་ལྟ་བུར་སྣང་ན་ཡང་ཐ་དད་
པའི་གསལ་བྱ་གསལ་བྱེད་དང་། གཞན་མཐོང་བ་དང་རང་མ་མཐོང་བའི་ཆ་
ཞེས་པ་ནི་འཁྲུལ་བས་སྒྲོ་བཏགས་པ་ཙམ་ལས་ཅུང་ཟད་ཀྱང་མེད་དེ། བློ་གསལ་
བོར་སྣང་བ་ཉིད་དུ་སྐྱེས་པ་འདི་ཙམ་ཞིག་སོ་སོ་རང་གིས་རིག་པར་བྱ་བ་ཁོ་ནར་
གནས་པར་ཤེས་པར་བྱའོ། །གཉིས་པ་ལ། དངོས་དང་ལན་གྱི་ཁྱད་པར་དགག།
དང་པོ། མཐོང་དང་འབྲེལ་བ་ཤེས་མེད་པ། ། སོགས་ཏེ། དེས་ན་ཡུལ་དང་
ཡུལ་ཅན་དུ་ངེས་པ་རང་སྟོབས་ཀྱིས་འདྲེན་པ་བསྙོན་དུ་མེད་པ་འདི་རང་རིག་པའི་
དབང་གིས་བྱུང་བ་ཡིན་ཡང་དེ་མེད་ཅེས་འདོད་པས་ནི་མངོན་སུམ་ལ་བསྙོན་
འདིང་བར་ཟད་དོ། ། གཉིས་པ། རྣམ་ཤར་འདྲ་ན་རང་རིག་གྲུབ། ། མ་ ཤར་
འདྲ་བ་ཡང་མི་འགྲུབ། ། དང་པོ། གང་ གིས་ མཐོང་བ་འདྲ་ བ་ ནི། ། སོགས།
གཉིས་པ། མཐོང་བ་དག་ནི་འདྲར་འཛིན་ན། ། སོགས་ཏེ། དེས་ན་རྣམ་པ་
མེད་ན་བློས་ཡུལ་མཐོང་བ་མི་སྲིད་ལ་རང་རིག་མེད་ན་མྱོང་བ་གཏན་མི་སྲིད་པས་
གང་མྱོང་བ་དེ་རང་རིག་པའི་བདག་ཉིད་དུ་གསལ་བ་ཙམ་ཁོང་དུ་ཆུབ་པ་ནི་གཞུང་
འདིའི་གནད་མཐར་ཐུག་པ་ཚུར་མཐོང་གི་སྐྱེལ་སོ་ཡིན་ནོ། ། གཉིས་པ། ཅི་སྟེ་
རང་དངོས་འོ་ན་དེ། ། སོགས། གསུམ་པ། བདག་རིག་མིན་པའི་ཕྱོགས་དག་
ལ། ། སོགས། གཉིས་པ་ནང་གི་བདེ་སོགས་མྱོང་བ་ལས་རང་རིག་བསྒྲུབ་པ་ལ།
བདེ་མྱོང་རང་བློ་མངོན་སུམ་བསྒྲུབ། ། མངོན་གྱུར་མིན་ན་ཧ་ཅང་ཐལ། ། དང་པོ་
ལ། བདེ་མྱོང་རང་རིག་ཡིན་དམ་བཅའ། ། དེ་ཡི་འ ཐད་ པ་ལེགས་པར་་་་་
236



བསྒྲུབ། ། དང༌ པོ། རྟེན་ དམིགས་ གོམས་ པའི་ ཁྱད་ པར་ ལས། ། སོགས།
གཉིས་པ་ལ། རང་གི་བདེ་སྡུག་གཞན་མྱོང་ཐལ། །རྣལ་འབྱོར་པས་གཞན་བདེ་
སོགས་ཀྱང་། །དང་པོ་ལ། །ཐལ་བ་འགོད་དང་ལན་རྣམས་འགོག ་ ། དང་པོ་ལ།
དངོས་ དང༌ ཐལ་ བ་ འཇུག་ པའི་ཚུལ། ། དང་ པོ། ་གཞན་ གྱིས་ རིག་ ཡིན་ ན།
གཞན་གྱིས་ཀྱང་ནི་དེ་སྤྱོད་འགྱུར། །ཞེས་སོ། ། གཉིས་པ་ལ། སྐྱེས་སྣང་རིག་
པར་འཇོག་ན་འཇུག ། མིན་ན་ཡུལ་ཀུན་མི་མྱོང་ཐལ། །དེས་ན་སྣང་ཀུན་ཤེས་
པར་བསྒྲུབ། ། དང་པོ། གལ་ཏེ་དེས་བསྐྱེད་པ་དང་དེར། ། སོགས། གཉིས་པ།
ཅི་སྟེ་དེ་ལས་སྐྱེས་མིན་ཞིང་། ། སོགས། ། གསུམ་པ། དེ་ཕྱིར་དོན་སྣང་བ་དེ་
ནི། ། སོགས། གཉིས་པ་གཞན་རྒྱུད་ཀྱི་བདེ་སོགས་གཞན་གྱིས་མི་མྱོང་བའི་ལན་
དགག་པ་ལ། མངོན་སུམ་ཡིན་མིན་ཡོད་པའི་ལན། །མ་མཐོང་ལྡན་སོགས་ལན་
དགག་པའོ། ། དང་པོ། གལ་ཏེ་དེ་ལ་འཛིན་བྱེད་ཀྱང་། ། སོགས། གཉིས་པ།
མ་མཐོང་དོན་གཅིག་ལྡན་སོགས་ཀྱིས། ། སོགས། ། གཉིས་པ་རྣལ་ མངོན་ལ་་་
བརྟེན་ནས་གནོད་པ་སྟོན་པ་ལ། གཞན་ལ་མི་འདོད་ཐལ་བ་བརྗོད། ། རང་ལ་
ཉེས་པ་དེ་མི་མཚུངས། །དང་པོ། ཐལ་བ་བརྗོད་དང་དེའི་ལན་འགོག ། དང་
པོ། ་གང་དག་རྣལ་འབྱོར་མངོན་སུམ་གྱིས། ། སོགས། གཉིས་པ། ། གལ་ཏེ་
ཡུལ་དབང་འདུས་མེད་པས། །སོགས། · གཉིས་པ། སྡུག་བསྔལ་ལ་སོགས་མྱོང་
མིན་པར། ། སོགས་ཏེ། འོ་ན་རྣལ་འབྱོར་མངོན་སུམ་ནི་མངོན་སུམ་ཡིན་པའི་
ཕྱིར་གསལ་བར་སྣང་བས་ན་མྱོང་བར་ཅིའི་མི་འགྱུར་ཞེ་ན། མངོན་སུམ་གསལ་
བར་སྣང་ཡང་རང་སྣང་ཉིད་གསལ་བར་སྣང་བ་ཙམ་དེ་ནི་ཕ་རོལ་ཀྱི་མྱོང་བ་དེ་
དང་འདྲ་བ་ཙམ་དུ་འགྱུར་གྱི་ཕ་རོལ་ཀྱི་རྒྱུད་ཀྱི་མྱོང་བ་དང་གཅིག་པའི་ངོ་བོར་མི་
འགྱུར་ཏེ། བག་ཆགས་ཐ་དད་པའི་རྒྱུད་སོ་སོ་ཡིན་པའི་ཕྱིར་རོ། །དེས་ན་རྣམ་
པ་དང་བཅས་པའི་ལུགས་ལ་རྣལ་མངོན་གྱིས་གཞན་རྒྱུད་ཀྱི་བདེ་སོགས་མངོན་
སུམ་བྱས་ཀྱང་མྱོང་བ་འདྲ་བར་མི་འགྱུར་ལ། རྣམ་མེད་པའི་ལུགས་ལ་མྱོང་བ་
འདྲ་བར་འགྱུར་ཏེ། ཡུལ་བདེ་སོགས་དེ་ནི་རང་གཞན་གཉིས་ཀས་རྗེན་པར་
237



བཟུང་བ་ལ་ཁྱད་མེད་ཅིང་གཉིས་ཀའི་ཡང་བློའི་ངོ་བོར་སྐྱེས་པ་ནི་མི་འདོད་པའི་
ཕྱིར་སྔོན་པོ་མངོན་སུམ་དམིགས་པའི་སྐྱེས་བུ་གཉིས་བཞིན་ནོ། །དེ་ལྟར་གནས་མ་
གྱུར་པའི་རྣལ་མངོན་ལ་ནི་འདྲ་བ་ཉིད་ཀྱི་གསལ་སྣང་འབྱུང་གི་དངོས་སུ་སྣང་བ་མ་
ཡིན་ལ། གནས་ཡོངས་སུ་གྱུར་པའི་སངས་རྒྱས་ཀྱི་གཟིགས་པ་ནི་ཕལ་བའི་བློས་
རྣམ་པ་ཀུན་ཏུ་ཤེས་པ་དང་བརྗོད་པར་མི་ནུས་ཞེས་རྒྱུད་གཞན་གྲུབ་པ་ལས་་་་
གསུངས་ཏེ། ཆོས་ཐམས་ཅད་དེ་བཞིན་ཉིད་དུ་གཟིགས་པ་ལ་རྒྱུད་ཐ་དད་དང་
བདེ་སྡུག་ལ་སོགས་པའི་སྤྲོས་པ་མེད་བཞིན་ཇི་སྙེད་པའི་སྣང་བ་མ་འགགས་ཀྱང་རོ་
མཉམ་པའི་ངང་ཚུལ་ལས་མི་གཡོ་བའི་ཕྱིར་ཕལ་བས་བསམ་པར་ནུས་པ་མ་ཡིན་
ནོ། །འོ་ན་དོན་སྔོ་སོགས་ཀྱི་སྣང་བའང་མངོན་སུམ་གསལ་བར་སྣང་བ་ཙམ་བློ་
དང་རྫས་གཅིག་ཏུ་གྱུར་ཀྱང་ལྐོག་ན་མོའི་ཕྱི་དོན་ནི་ཕ་རོལ་པོའི་རྒྱུད་ཀྱི་བདེ་སོགས་
བཞིན་དུ་ཡོད་པ་མི་ཁེགས་ལ་ཁེགས་ན་རྒྱུད་གཞན་ཡང་ཁེགས་པར་འགྱུར་རོ་སྙམ་
ན། བདག་གཅིག་པུ་མ་གཏོགས་པའི་རྒྱུད་གཞན་གྱི་སེམས་ཅན་མེད་པའི་སྒྲུབ་
བྱེད་ཡོད་ན་ཁྱོད་ཀྱིས་སྒྲུབས་དང་ཁེགས་པར་འགྱུར་རོ། ། རྒྱུད་ཐ་དད་པ་ནི་སྣང་
བ་ཙམ་ཡིན་ལ་སྣང་བ་ཐམས་ཅད་སེམས་སུ་སྒྲུབ་པའི་སེམས་ཙམ་པ་ཁྱོད་ཀྱི་རིགས་
པ་དེས་སྒྲུབ་བོ་ཟེར་ན། རྒྱུད་ཐ་དད་པའི་སེམས་ནི་སེམས་ཀྱིས་ཇི་ལྟར་མངོན་
སུམ་ བྱས་ པ་ ཡིན། རྣལ་ འབྱོར་ བས་ མངོན་ སུམ་ བྱས་ པའི་ ཕྱིར་ རོ་ ཟེར་ན།
རྣལ་འབྱོར་པ་ལ་ཕ་རོལ་པོའི་སེམས་སྣང་བ་དེ་ནི་རྣལ་འབྱོར་པའི་སེམས་དང་
གཅིག་ཏུ་གྲུབ་མོད་སྣང་བ་དེ་ཙམ་ལས་ཕ་རོལ་པོའི་སེམས་མ་གྲུབ་པ་གང་གིས་
འགོག དོན་ལྐོག་ན་མོ་འགོག་པའི་རིགས་པ་དེ་ཀུན་ཁ་སྤོས་ནས་འགོག་གོ་སྙམ་
ན། འདི་ལྟར་སྣང་བ་ན་སྣང་བ་ཙམ་ལས་མ་གཏོགས་པར་ཕྱི་དོན་གྱི་ངོ་བོར་གྱུར་
པའི་རྡུལ་ཕྲ་རབ་མི་སྣང་ཞིང་། རགས་པ་རྫས་སུ་མེད་པའི་སྒོ་ནས་ཕྱི་དོན་འགོག་
པའི་རིགས་པ་དེ་ཕ་རོལ་གྱི་ཤེས་པ་ལ་འཇུག་པའམ། ཕྱི་དོན་མེད་ཀྱང་དོན་སྣང་
ཡོད་པའི་སྒྲུབ་བྱེད་སྐྱེས་བུ་གཅིག་གི་བག་ཆགས་སྣ་ཚོགས་པའི་སྟོབས་ལས་ སྔོ་
སོགས་སྣ་ཚོགས་སུ་སྣང་བ་འདི་བཞིན་གཅིག་གི་བག་ཆགས་ལས་རྒྱུད་སོ་སོའི་སྣང་
238



བ་སྣ་ཚོགས་པར་འཆར་བའི་རིགས་པ་ཡོད་ན་དེ་བཞིན་སྒྲུབས་དང་རྒྱུད་གཞན་གྱི་
བློ་ཡང་དོན་ལྐོག་ན་མོ་མི་འགྲུབ་པ་བཞིན་དུ་སྒྲུབ་ནུས་ཀྱང་། དེ་ལྟ་བུའི་རིགས་
པ་མེད་པའི་ཕྱིར་གཞན་སེམས་ལྐོག་གྱུར་དང་དོན་ལྐོག་གྱུར་རྣམ་པ་ཀུན་ཏུ་མི་
མཚུངས་སོ། །དེ་ལྟ་ནའང་གཞན་སེམས་ཡོད་པར་རྟོགས་པའི་བློ་ཇི་ལྟར་འཇུག་པ་
ནི་དོན་སེམས་གཉིས་ཀར་མཚུངས་པར་འགྲུབ་པའི་ཚུལ་རྒྱུད་གཞན་གྲུབ་པ་ལས་
གསུངས་པ་བཞིན་དུ་ཤེས་པར་བྱའོ། །གཉིས་པ་རང་བློ་མངོན་གྱུར་མིན་ན་ཧ་ཅང་
ཐལ་བ་ལ། རང་བློ་ཡོད་པ་རྗེས་དཔག་འགྱུར། ། དེ་ཉིད་འདོད་ན་མི་འཐད་
ཚུལ། །དང་པོ། གཞན་ཡང་མངོན་སུམ་མེད་པས་ན། ། སོགས་ཏེ། སུས་ཀྱང་
རང་བློ་ནི་ཡོད་པར་ནི་འདོད་ལ་དེ་ཡང་མངོན་སུམ་གྱིས་མ་གྲུབ་པ་ལ་རྗེས་དཔག་
གིས་ཡོད་པར་སྒྲུབ་པ་ལས་གཞན་མི་སྲིད་ལ། སྒྲུབ་བྱེད་ཀྱི་ཚད་མ་གང་ཡང་མེད་
ན་ནི་བློ་ཡོད་ཅེས་པའང་མོ་གཤམ་གྱི་བུ་ཡོད་ཅེས་པའི་དམ་བཅའ་ཙམ་དུ་འགྱུར་
རོ། ། དེས་ན་ཤེས་པས་རང་རིག་པར་ཁས་མི་ལེན་པའི་ཕྱོགས་ཀྱིས་རང་བློ་ཡོད་
པར་འདོད་པ་ན་དེའི་སྒྲུབ་བྱེད་གང་ཡིན་དྲིས་པའི་ཚེ་རྟགས་གང་གིས་ཀྱང་མི་
འགྲུབ་པས་དམ་བཅའ་པས་རང་བློ་ཡོད་པར་ཚད་མས་མ་ཤེས་པ་དེ་ནི་ཤིན་ཏུ་ཐ་
ཆད་པ་ཡིན་ནོ། །དེས་ན་རང་རྒྱུད་ཀྱི་བློ་ཡོད་པ་ལ་ཐེ་ཚོམ་ཙམ་ཡང་མི་ཟ་བ་འདི་
རང་རིག་པས་མངོན་སུམ་གྱིས་གྲུབ་པ་ཡིན་ཡང་། རྟ་ལ་ཞོན་པར་གྱུར་བཞིན་
དུ། །རྟ་ཉིད་བརྗེད་པར་གྱུར་པ་བཞིན། ། ཞེས་གསུངས་པ་བཞིན་དུ་ཕ་རོལ་དམ་
བཅའ་མཁན་པོས་ རང་གི་བློ་ རང་གིས་ ཉམས་ སུ་ མ་ མྱོང་ཞེས་སྨྲ་བའི་ལྟར་ན།།
གང་མངོན་སུམ་མཐོང་བ་དེ་ལ་རྟགས་ཀྱིས་བསྒྲུབ་མི་དགོས་ཀྱང་། མངོན་སུམ་
མ་མཐོང་བའི་ཆོས་ཡོད་པར་སྒྲུབ་པ་ལ་ནི་རྟགས་མེད་པར་སྒྲུབ་མི་ནུས་ཏེ། རང་
གི་བློ་ཡང་རང་ལ་ལྐོག་ཏུ་གྱུར་པ་ཡིན་ན་མུན་ཁང་གི་རྫས་བཞིན་དུ་ཡོད་མེད་ཐེ་
ཚོམ་ཟ་བར་འགྱུར་ཞིང་། རང་གི་ཁོང་པར་སྨན་གི་ཝཾ་ཡོད་ཀྱང་སྲིད་མེད་ཀྱང་
སྲིད་སྙམ་པ་བཞིན་ནོ། །གཉིས་པ་ལ། དེ་སྒྲུབ་རྟགས་ཀྱི་ངོ་བོ་མེད། །རྟགས་སུ་
སྒྲུབ་བྱེད་འབྲེལ་བ་མེད། །དང་པོ་ལ། སྤྱིར་དགག་པ་དང་བྱེ་བྲག་དགག །
239



དང་པོ། གལ་ཏེ་དབང་པོ་དོན་ནམ་བློ། ། སོགས་ཏེ། དེ་ལ་བློ་རང་དུས་ན་
རང་གིས་རང་རིག་པའི་མངོན་སུམ་མེད་ཀྱང་རྗེས་ཀྱི ཞེས་པས་མངོན་སུམ་ཡིན་ནོ་
སྙམ་པ་ནི་རང་གི་གྲུབ་མཐའ་རང་གིས་བརྗེད་པ་སྟེ། རང་དུས་ན་མེད་པ་ཇི་ལྟར་
གསལ་བོར་སྣང་ཞིང་དྲན་པ་ཙམ་ཡང་མེད་དེ། དྲན་པར་བྱ་རྒྱུ་སྔར་གྱི་ཤེས་པ་
རང་གིས་མྱོང་མི་སྲིད་པར་ཁས་བླངས་ལ། ། ཕྱིས་ཀྱི་ཤེས་པ་ལའང་རྣམ་པ་མེད་པ་
དེས་སྔ་མ་ཡུལ་དུ་ཇི་ལྟར་བྱེད་དེ་མ་བརྟགས་པའོ། །གཉིས་པ་ལ། དོན་ཆོས་སུ་
རྟགས་ སུ་ མི་ འཐད་ དང་། ། བློ་ ཆོས་ རྟགས་ སུ་ མི་ འཐད་ པའོ། ། དང་ པོ་ ལ།
རིགས་པ་བརྗོད་དང་མཇུག་བསྡུ་བའོ། ། དང་པོ་ལ། དོན་གསལ་བློ་དོན་གང་
ཡིན་བརྟག །དོན་དེ་ཤེས་སམ་མ་ཤེས་བརྟག །དང་པོ་ལ། བློ་ཡིན་ན་ནི་མ་
གྲུབ་ལ། །དོན་ཡིན་ན་ནི་མི་འཐད་པའོ། །དང་པོ། གལ་ཏེ་དོན་གསལ་རྟགས་
ཡིན་པར། ། སོགས། གཉིས་པ། འོན་ཏེ་གསལ་དེ་དོན་ཉིད་ཀྱི། ། སོགས།
གཉིས་པ་དོན་དེ་ཤེས་ སམ་མ་ཤེས་བརྟག་པ་ལ། འདྲི་དང་དེ་ལ་གནོད་པ་་་
སྟོན། ། དང་པོ། དེ་ཡང་ ཤེས་པའམ་ཤེས་མ་གྱུར། ། ཞེས་སོ། ། གཉིས་པ་ལ།
ཤེས་པ་ཡིན་ན་དེ་མ་གྲུབ། །ཤེས་པ་མིན་ན་འགལ་བ་འོ། །དང་པོ། གལ་ཏེ་ཤེས་
པ་རྟགས་ཡིན་ན། །སོགས། གཉིས་པ། ཤེས་གྱུར་ཉིད་དུ་བཅད་མེད་ཀྱང་། །
སོགས། གཉིས་པ་མཇུག་བསྡུ་ནི། དེ་ཕྱིར་རང་ཆོས་ལྟོས་མེད་ཅན། ། སོགས།
གཉིས་པ་བློ་ཆོས་རྟགས་སུ་མི་འཐད་པ་ལ། བློ་དང་གཅིག་པའི་རྟགས་མི་གྲུབ། །
ཐ་དད་འབྲས་རྟགས་མི་སྲིད་པའོ། ། དང་པོ། བློ་རྟགས་མངོན་སུམ་གང་ཡིན་
པ། ། སོགས། གཉིས་ པ། གཞན་ སྐྱེས་ དེ་ ཡང་ འཁྲུལ་ བ་ ཅན། ། སོགས།
གཉིས་པ་འབྲེལ་བ་མེད་པ་ལ། དོན་སོགས་ཡོད་ཀྱང་རྟགས་སུ་མིན། ། ཡུལ་ལ་
དོན་རྟགས་མི་སྲིད་པའོ། །དང་པོ་ལ། རང་གི་རྒྱུད་ལ་བློ་མི་འགྲུབ། ། དེས་ན་
གཞན་བློ་རྗེས་མི་དཔོག །དང་པོ་ལ། འབྲེལ་བ་མ་མཐོང་རྟགས་མིན་ལ། །དེ་
མཐོང་དེ་ལ་གྲུབ་མི་ཤེས། །དེས་ན་དོན་ལས་ཤེས་མི་འགྲུབ། །དང་པོ། རྟགས་
ཡོད་ན་ཡང་དེ་དང་ནི། །ཞེས་སོ། །གཉིས་པ། རྟགས་དེ་ཉིད་ལས་སྔར་དེ་ནི། །
240



སོགས། གསུམ་ པ། དེ་ ཕྱིར་བློ་ ལས་ དོན་གྲུབ་ ཀྱི། ། སོགས། གཉིས་པ།
གཞན་བློ་རྗེས་སུ་མི་དཔོག་པ་ནི། མངོན་སུམ་བློ་དང་དེ་ལས་ནི། ། སོགས།
གཉིས་པ། ཡིད་ཀྱི་བློ་ལ་དོན་གྱི་རྟགས། ། སོགས། གསུམ་པ། ཐུན་མོང་
གཞན་གྱིས་གཞན་གསལ་དགག་པ་ལ། གཞན་རིག་འདོད་ལ་གསལ་མི་་་་་་་་
འཐད། །རང་རིག་འདོད་ལ་དེ་མི་མཚུངས། ། དང་པོ། “ ཁྱོད་ཀྱི་བློ་ནི་བློ་གཞན་
གྱིས། ། སོགས། གཉིས་པ་ལ། རང་ལ་མི་མཚུངས་དངོས་ལན་གདབ། །ཚུལ་
དེ་ གཞན་ལུགས་ལ་མི་འགྲིག ། དེ་ཕྱིར་དོན་གསལ་ཐ་སྙད་འཐད། ། དང་པོ།
ཡུལ་ནི་ཅི་ལྟར་གསལ་བ་ཡིན། ། སོགས། གཉིས་པ། དེ་ལྟར་བློ་ལ་བློ་འདོད་
ན། ། སོགས། གསུམ་པ་ལ། དོན་དང་དཔེ་དང་གྲུབ་དོན་གསུམ། །དང་པོ།
དེ་ཕྱིར་ངེད་ཀྱི་བློ་རང་ཉིད། །སོགས། གཉིས་པ། དཔེར་སྒྲོན་གཉིས་བཞིན་
མར་ མེ་ དང༌། ། སོགས། གསུམ་ པ། ཡུལ་ དང་ དབང་ པོ་ ཙམ་ གྱིས་ ནི།
སོགས། གཉིས་པ་དྲན་ལས་རང་རིག་བསྒྲུབ་པ་ལ། མདོར་བསྟན་རྒྱུ་མཚན་
རྒྱས་པར་བཤད། ། དང་པོ། དྲན་པ་ལས་ཀྱང་བདག་རིག་གྲུབ། ། ཅེས་སོ། །
གཉིས་པ་ལ། ཡི་གེ་རིང་སོགས་དྲན་པས་གྲུབ། ། ཤེས་པའི་རིམ་པ་དྲན་ལས་
གྲུབ། །དང་པོ་ལ། བློ་གཅིག་གིས་དེ་འཛིན་མི་འཐད། ། དུ་མས་འཛིན་པ་མི་
འཐད་པའོ། །དང་པོ་ལ། ཐལ་བ་འགོད་དང་དེའི་ལན་དགག ། དང་པོ་ལ།
རྟགས་འགོད་དེ་ཡི་ཕྱོགས་ཆོས་བསྒྲུབ། ། དང་པོ། ཤེས་པ་གཞན་གྱིས་རིག་ན་
ནི། །སོགས་ཏེ། དེ་ལྟར་ཡུལ་ཡུན་རིང་གནས་པ་མེད་པས་ན་ཡུལ་ཅན་ཉན་ཤེས་
ཀྱང་དེ་དང་འདྲ་བ་ལས་རིང་པོ་མྱོང་མི་སྲིད་ལ། གང་རིང་པོ་ཉམས་སུ་མ་མྱོང་
བ་དེ་ནི་ཕྱིས་སུ་ཇི་ལྟར་དྲན་པ་ཡིན། དེས་ན་ཡུལ་གྱི་སྐད་ཅིག་མ་རྒྱུན་ཆགས་
པར་བྱུང་བ་ཉན་ཤེས་ཀྱིས་ཅི་ཙམ་དམིགས་པ་དེ་དག་ཕྱིས་དྲན་པ་ན་ཉན་ཤེས་ཅི་
ཙམ་སྐྱེས་པ་མ་གོད་པར་ཉམས་སུ་མྱོང་བའི་བློ་ཡོད་པའི་ཕྱིར་ཁོ་བོས་སྒྲ་རིང་དུ་
ཐོས་སོ་ཞེས་མྱོང་བ་ལས་དྲན་པ་སྐྱེ་བ་ཡིན་གྱི། ཕྱིས་དྲན་པའི་ཚེ་ན་ཉན་ཤེས་
རང་ཉིད་མེད་ཅིང་། སྔར་གྱི་དུས་ན་ཉན་ཤེས་ཙམ་ལས་རང་རིག་མེད་ན་ཕྱིས་
241



དྲན་པ་འདི་རྒྱུ་གང་ལས་ཡིན་ཏེ་མི་འཐད་དོ། ། གཉིས་པ། གནས་ན་གོ་རིམ་
མེད་པས་ན། ། སོགས། གཉིས་པ་ལ། སྔ་མ་ཕྱི་མཐར་གནས་པ་དགག །
རྟག་པའི་ཡུལ་དང་ཡུལ་ཅན་དགག ། དང་པོ། སྔ་མ་མཐའ་ཡི་བར་གནས་
ན། །སོགས། གཉིས་པ་ལ། ཕྱིས་ཀྱང་མི་འཇིག་ཐལ་བ་དང་། ། རྩོལ་བ་ཕྱི་མ་
དོན་མེད་ཐལ། །དང་པོ། དེ་འོག་ཡུལ་ནི་གནས་མེད་ཕྱིར། །སོགས། གཉིས་
པ། ལན་ཅིག་བརྩལ་སྐྱེས་ཕྱིར་རྩོལ་བ། ། སོགས། གཉིས་པ། བློ་དུ་མས་
རིང་པོ་འཛིན་པར་མི་འཐད་པ་ལ། འཛིན་བྱེད་དུ་མ་རིམ་སྐྱེ་དགག ། ཅིག་
ཆར་སྐྱེ་བ་དགག་པ་འོ། །དང་པོ་ལ། མྱོང་བྱེད་གཞན་དང་མ་སྤེལ་དང༌། ། སྤེལ་
ནས་ སྐྱེ་ བ་ མི་འཐད་ པའོ། ། དང་ པོ། དུ་ མ་ ཡིས་ ནི་ དེ་ འཛིན་ན། ། སོགས།
གཉིས་པ་ལ། ཐལ་བ་འགོད་དང་དེའི་ལན་དགག ། དང་པོ། བློ་རྣམས་སོ་
སོ་ཐ་དད་དུ། ། སོགས། གཉིས་པ་ལ། འཇུག་པ་མྱུར་བས་མཚམས་སྦྱོར་་་
མིན། །དབང་ཤེས་ཀྱིས་ནི་མཚམས་སྦྱོར་མིན། ། ཡིད་ཀྱི་ཤེས་པས་མཚམས་སྦྱོར་
མིན། །དང་པོ། སྦྱོར་བར་བྱེད་པའང་བསལ་བ་ཡིན། །སོགས། གཉིས་པ་ལ།
ཐལ་བ་འགོད་དང་དེ་ཉིད་བསྒྲུབ། །དང་པོ། དབང་པོས་རྣམ་བཅད་མཐོང་ན་
ཡང་། ། སོགས། གཉིས་པ། ཡི་གེའི་བདག་ཉིད་ཀུན་མཐའ་ཡང་། ། སོགས།
གསུམ་པ་ལ། སྣང་བ་གསལ་ཕྱིར་ཡིད་རྟོག་མིན། ། རྒྱུན་མི་འཆད་ཕྱིར་དེ་མིན་
པའོ། །དང་པོ། དབང་པོའི་འཁྲུལ་བ་ལས་གཞན་དུ། །སོགས། གཉིས་པ་ལ།
བར་མ་ཆོད་ལ་གནོད་བྱེད་མེད། ། ཆོད་པའི་སྒྲུབ་བྱེད་དགག་པའོ། ། དང་པོ།
དབང་པོས་ཆོད་པ་མཐོང་ན་ཡང༌། ། སོགས། གཉིས་པ་ལ། དངོས་དང་ལུང་
འགལ་ དོགས་ པ་ སྤང་། ། དང་པོ། གལ་ཏེ་བློ་ནུས་ངེས་ པའི་ ཕྱིར། ། སོགས།
གཉིས་པ་ལ། ལུང་དོན་རིགས་པའི་ཚུལ་བཞིན་བཤད། ། དེ་ཡིས་ལོག་རྟོག་
གཞན་ཡང་ཁེགས། ། དང་པོ། དེ་རྣམས་ རིགས་ མཐུན་ པ་ ཉིད་ལ། ། སོགས།
གཉིས་པ་ལ། དངོས་དང་དེ་ཡི་འཐད་པ་སྟོན། །དང་པོ། འདིས་ནི་གང་ཞིག་
མཐོང་དོན་ལ། །སོགས། གཉིས་པ་རྟོག་པས་སྔར་གྱི་རང་མཚན་མངོན་སུམ་
_242



མཐོང་བ་མིན་པའི་འཐད་པ་ནི། སྐྲ་དང་སྒོང་དང་མར་མེ་སོགས། ། སོགས་ཏེ། །
དེ་ཡན་ཆད་ཀྱིས་ཤེས་པ་དུས་མི་མཉམ་པས་ཤེས་པ་སྔ་མ་མྱོང་བ་བཀག་ནས། ད་
ནི་གཉིས་པ་དུས་མཉམ་གྱི་ཤེས་པ་དགག་པ་ལ། ཁས་བླངས་རིགས་པར་འགལ་
ཚུལ་བརྗོད། ། ཚུལ་དེས་གཞན་ཡང་ཁེགས་པ་འོ། །དང་པོ། དོན་དང་ཤེས་པ་
མྱོང་བ་དག ། སོགས་ཏེ། འོ་ན་སྔོན་པོ་དྲན་བཞིན་དུ་སྔོ་འཛིན་དྲན་པ་ཡོད་
པར་རང་གིས་ཀྱང་འདོད་པ་མིན་ནམ་སྙམ་ན། དེ་ཤིན་ཏུ་ཡིན་མོད་ཀྱི་ཡུལ་ཅན་
ཡན་གར་བ་དྲན་པ་ནམ་ཡང་མི་འདོད་མོད། ཡུལ་ཡུལ་ཅན་གཉིས་ཀ་དྲན་པ་
ཡོད་ཀྱི་ཁ་ཕྲལ་ཏེ་དྲན་པ་ནི་གཉིས་ཀར་མེད་དོ། ། དེས་ན་ཡུལ་དྲན་ཞེས་བརྗོད་
ཀྱང་དོན་ལ་སྔར་གྱི་རང་བློའི་རྣམ་པ་གང་མྱོང་བ་དེ་དྲན་པ་ཁོ་ན་ཡིན་གྱི་ཡུལ་རྗེན་
ཅེར་དུ་མྱོང་མི་སྲིད་པ་ལ་རྗེན་ཅེར་དུ་དྲན་པའང་ག་ལ་སྲིད་དེ་དེ་ལྟར་ཁས་མི་ལེན་
ནོ། །གཉིས་པ། དོན་དང་དོན་གྱི་ཡིད་དག་གི ། སོགས་ཏེ། དེ་ཡན་ཆད་ཀྱི་
དྲན་པའི་རྟགས་ཀྱིས་རང་རིག་སྒྲུབ་པ་ལ་མ་ངེས་པའི་ལན་སློབ་དཔོན་ཆོས་ཀྱི་
གྲགས་པ་རང་ཉིད་ཀྱིས་བཏབ་ནས། འདི་ནས་བརྩམས་ཏེ་སློབ་དཔོན་ཕྱོགས་ཀྱི་
གླང་པོའི་གཞུང་ནས་བསྟན་པའི་ལན་གསལ་བོར་ཕྱེས་ཏེ་བཤད་པར་མཛད་པ་
ཡིན་ནོ། ། དེ་ལ་གཉིས་པ་ཤེས་རིམ་དྲན་པ་ལས་འགྲུབ་པ་ལ། དྲིས་ཤིང་དེ་ལ་
ཐལ་བ་བརྗོད། ། དེ་ཡི་ཉེས་སྤོང་ལན་དགག་པ། ། དང་པོ་ལ། ཐལ་བ་འགོད་
དང་དེའི་ཁྱབ་བསྒྲུབ། ། དང་པོ། ཤེས་པ་གཞན་གྱིས་རྗེས་མྱོང་བར། ། སོགས།
གཉིས་པ། གཟུང་ བའི་ མཚན་ ཉིད་ ཀྱིར་ གྱུར་ པ། ། སོགས། གཉིས་པ་ལ།
བློ་ཀུན་མྱོང་བའི་དབང་བྱས་ལན། །ཐ་མ་མི་མྱོང་འདོད་པའི་ལན། །དང་པོ་ལ།
ཕྱི་རོལ་དོན་ལ་འཕོ་བའི་ལན། །དོན་ཤེས་ཅིག་ཆར་འཛིན་ལན་དགག །དང་པོ་
ལ། ཕྱི་ཡི་དོན་གྱིས་གེགས་བྱས་ལན། །སྔ་བློའི་ནུས་པ་ཟད་པའི་ལན། །དང་པོ་
ལ། མདོར་བསྟན་པ་དང་རྒྱས་པར་བཤད། །དང་པོ། བདག་ལ་ཤེས་བསྐྱེད་
རང་བཞིན་དུ། ། སོགས། གཉིས་པ་ལ། དོན་ཡོད་པ་ལ་བརྟེན་ནས་་་་་་་་་
དགག །དོན་མེད་པ་ལ་བརྟེན་ནས་དགག །དང་པོ། ཕྱི་རོལ་དོན་ནི་ཉེ་
_243



བས་ ཀྱང༌། ། སོགས། གཉིས་པ། འདས་ སོགས་ རྣམ་ རྟོག་གང་དག་ལ། །
སོགས། གཉིས་པ་སྔ་བློའི་ནུས་པ་ཟད་པའི་ལན་ལ། དངོས་ལས་ནུས་གཞན་
འདོད་པ་དགག ། གྲུབ་དོན་རང་གི་ལུགས་བཞག་པའོ། །དང་པོ་ལ། སྔ་བློའི་
ནུས་པ་སྤྱི་ཟད་དགག ། བྱེ་བྲག་གཟུང་ནུས་ཉམས་པ་དགག ། དང་པོ་ལ།
ཕྱོགས་སྔ་བརྗོད་དང་དེ་ཡི་ལན། །དང་པོ། གལ་ཏེ་བདག་ལ་ཤེས་སྐྱེད་པའི། །
སོགས། གཉིས་ པ་ ལན་ ལ། ཐལ་ བ་ བརྗོད་ དང་ རྩོད་ པ་ སྤང༌། ། དང་པོ།
དོན་བློ་དེ་ནི་གང་ལས་ཡིན། །སོགས། གཉིས་པ་ལ། འཐད་པ་རང་གི་རྩོད་
སྤང་བརྗོད། །མི་འཐད་གཞན་ལུགས་དགག་པ་འོ། །དང་པོ། ཅིག་ཆར་རིགས་
མི་མཐུན་སྐྱེ་ཡང་། །སོགས། གཉིས་པ་གཞན་དག་གི་ཤེས་པ་ཐམས་ཅད་རྟག་ཏུ་
ཅིག་ཆར་མི་སྐྱེ་བའི་ལུགས་འདོད་པ་བརྗོད་པ་ལ། རྟག་གཅིག་ཡིད་ལས་སྐྱེ་བ་
དགག ། བདག་ཡིད་ལྡན་ལས་སྐྱེ་བ་དགག ། འདུ་བྱེད་དག་ལས་སྐྱེ་བ་དགག།
དང་པོ། ཡིད་གཅིག་ཡིན་ཕྱིར་གཞན་ལ་ནི། ། སོགས། གཉིས་པ། བདག་
ཡིད་ལྡན་པ་ཙམ་ལས་ནི། ། སོགས། གསུམ་པ། གལ་ཏེ་འདུ་བྱེད་ལས་ངེས་
ན། ། སོགས། གཉིས་པ་བྱེ་བྲག་གཟུང་ནུས་ཉམས་པའི་ལན་འགོག་པ་ལ། །
མདོར་བསྟན་རྒྱས་བཤད་དོན་བསྡུ་གསུམ། ། དང་པོ། གཟུང་ལ་གཟུང་ཉིད་
སྐྱེད་བྱེད་ལས། །སོགས། གཉིས་པ་ལ། གཟུང་ལས་གཟུང་སྐྱེད་གཞན་མིན་
བསྟན། ། དེ་ལ་མ་ངེས་རྩོད་པ་སྤང༌། ། དང་པོ། གཟུང་བའི་ནུས་པ་ ཉམས་་
འགྱུར་གྱི། ། སོགས། གཉིས་པ་རྩོད་སྤང་ལ། གཟུང་མིན་གཟུང་བས་མ་ངེས་
སྤང་། །གཟུང་བ་གཟུང་མིན་མ་ངེས་སྤང་། །དང་པོ། གཟུགས་སོགས་དང་ནི་
སེམས་དེ་ལྟར། །གཉིས་པ། དེ་ལ་ཕྲ་སོགས་ངོ་བོ་ཡིས། ། སོགས། གསུམ་པ་
དོན་བསྡུ། དེ་ཕྱིར་རང་བློ་འཛིན་འགྱུར་ན། ། སོགས། གཉིས་པ་གྲུབ་དོན་
བཞག་པ་ནི། ནུས་པ་དུ་མ་གཅིག་མེད་ཀྱང་། ། སོགས། གཉིས་པ་དོན་ཤེས་
ཅིག་ཆར་འཛིན་པའི་ལུགས་འགོག་པ་ནི། གལ་ཏེ་བློ་ གཞན་དོན་དང་ནི། །
སོགས་ཏེ། དེ་ཡན་ཆད་ཀྱིས་རང་རྒྱུད་ཀྱི་བློ་མ་གོད་པར་ཚང་བར་ཉམས་སུ་མྱོང་
_244



བའི་བློ་གཞན་ཡོད་པར་ཞེན་པའི་ངོར་བསྒྲུབས་ནས། ད་ནི་གཉིས་པ་ཤེས་པ་ཐ་
མ་མི་མྱོང་བའི་ལུགས་དགག་པ་ལ། དངོས་དང་ཉེས་སྤོང་ལན་དགག་པའོ། །
དང་པོ། གལ་ཏེ་ཡུལ་གཞན་འཕོ་བ་ན། ། སོགས། གཉིས་པ། གལ་ཏེ་་
བདག་མྱོང་མངོན་སུམ་ཡིན། །སོགས་སོ། ། ཚད་མ་རྣམ་འགྲེལ་ལས་མངོན་སུམ་ཚད་
མ་སྟེ་ལེའུ་གསུམ་པའི་བསྡུས་དོན་ནོ། ། ། །
245



ལེའུ་བཞི་པ། གཞན་དོན་རྗེས་དཔག་གི་ལེའུའི་
བསྡུས་དོན།
དེ་ལྟར་ཐ་སྙད་ཀྱི་དངོས་པོའི་གནས་ཚུལ་མ་ནོར་བར་གཏན་ལ་ཕབ་པའི་
རང་དོན་རྗེས་སུ་དཔག་པ་དང་། མངོན་སུམ་དང་བཅས་པའི་འཐད་པ་སྒྲུབ་
པའི་རིགས་པ་ལེགས་པར་སྔོན་དུ་སོང་ནས། ད་ནི་རང་གིས་ཇི་ལྟར་རྟོགས་པའི་
དོན་གཞན་ལ་རྗེས་སུ་དཔག་པའི་སྒོ་ནས་བསྟན་པར་བཞེད་པས་གཞན་དོན་རྗེས་
དཔག་བཤད་པ་ལ། སྒྲུབ་ངག་སྤྱི་ཡི་མཚན་ཉིད་བསྟན། ། ཇི་ལྟར་སྒྲུབ་ཚུལ་
ཕྱེས་ཏེ་བཤད། ། དང་པོ་ལ། རང་གིས་མཐོང་བ་སྨོས་པའི་དོན། ། དོན་ཞེས་
སྨོས་ པའི་ དགོས་ པ་ བཤད། ། རབ་གསལ་བྱེད་ཀྱི་དོན་སྨོས་པའོ། ། དང་ པོ་ ལ།
ལོག་རྟོག་སྤོང་བའི་དགོས་པ་བསྟན། ། དེ་ཡི་འཐད་པ་ལེགས་པར་བསྒྲུབ། ། དང་
པོ། གཞན་ལ་བསྟན་པར་བྱ་ཉིད་ཕྱིར། །སོགས་ཏེ། ཡང་དག་པའི་དོན་སྒྲུབ་
པ་དང་ནོར་བའི་ལམ་ངན་པ་སུན་འབྱིན་པའི་ངག་གི་དངོས་སྟོབས་ཀྱི་རིགས་པ་
དང་ལྡན་པར་བརྗོད་པའི་སྒོ་ནས་གཞན་གྱི་འཁྲུལ་བ་སེལ་ཞིང་ཡང་དག་པའི་སྣང་
བ་བསྐྱེད་པ་ནི། ཇི་སྐད་དུ་ཐེག་པ་ཆེན་པོའི་མདོ་སྡེའི་རྒྱུན་ལས། ཆོས་བཟང་
རིགས་པས་རྣམ་དཔྱད་བསམ་པ་ཅན། ། རྟག་ཏུ་བདུད་ཀྱིས་བར་ཆད་བྱེད་པ་
མེད། །ཁྱད་པར་རྙེད་དང་གཞན་གྱི་ཕྱོགས་སུན་འབྱིན། །མི་འཕྲོག་ཡོངས་སུ་སྨིན་
པའི་མཚན་ཉིད་དོ། ། ཞེས་གསུངས་པ་དང་ཚུལ་མཐུན་པར་སྒྲུབ་པ་དང་སུན་
འབྱིན་གྱི་ཚུལ་ལས་བརྩམས་ནས་སྟོན་པ་ལ། སྒྲུབ་ངག་སྤྱིའི་ཚུལ་ཇི་ལྟ་བུ་ཞེ་ན།
ཚད་མ་མདོ་ལས། གཞན་དོན་རྗེས་སུ་དཔག་པ་ནི། ། རང་གི་མཐོང་དོན་རབ་
གསལ་བྱེད། །ཅེས་གསུངས་པས་བློ་སྐྱོན་དང་དོན་སྐྱོན་སྒྲ་སྐྱོན་གསུམ་བསལ་བའི་
246



ཚིག་གི་དོན་རིམ་པར་འཆད་པ་ལ། སྤྱིར་གཞན་དོན་རྗེས་དཔག་གི་སྐབས་
འདིར་རང་གི་མཐོང་དོན་རབ་ཏུ་གསལ་བར་བྱེད་པ་དངོས་རྗེས་སུ་དཔག་པ་ནི་
འབྲས་བུ་ཡིན་ལ། དེ་རྒྱུ་ངག་གི་མིང་དུ་བཏགས་པ་དེ་ལྟ་ན་རི་དྭགས་རྒྱུག་པ་ལ་
ལྟོས་ཞེས་པ་ལྟ་བུ་གཞན་དོན་མངོན་སུམ་ཡང་ཡོད་པར་འགྱུར་ཏེ། རྒྱུ་ངག་དེས་
འབྲས་བུ་རི་དྭགས་མཐོང་བའི་མངོན་སུམ་སྐྱེད་དོ་སྙམ་ན། ཚིག་ཙམ་ལས་་་་
མངོན་སུམ་སྐྱེད་པ་ནམ་ཡང་མེད་དེ། ཡོད་ན་དམུས་ལོང་ལ་དུང་དཀར་པོར་
བརྗོད་པས་མངོན་སུམ་སྐྱེད་པར་ཐལ་ལོ། །དེས་ན་རི་དྭགས་རྒྱུག་པ་ལ་ལྟོས་ཞེས་
པ་ལྟ་བུའི་ཚིག་ལས་རྗེས་དཔག་དངོས་སུ་སྐྱེ་ཞིང་། དེས་རི་དྭགས་རྒྱུག་པ་དངོས་
སུ་མཐོང་བའི་མངོན་སུམ་ཐོབ་པ་ཡོད་ཀྱང་། སྔོན་དུ་རྗེས་དཔག་བསྐྱེད་པའི་
ཕྱིར་གཞན་དོན་རྗེས་དཔག་ཅེས་བྱ་བར་ངེས་པ་ཡིན་ནོ། །དེ་ལ་ཚུལ་གསུམ་པའི་
རྟགས་བརྗོད་པ་གཞན་དོན་རྗེས་དཔག་ཡིན་ན་རང་གིས་མཐོང་བ་སོགས་ཅིའི་
ཕྱིར་ སྨོས་ ཟེར་ན། ཐོག་ མར་ རང་ གིས་ མཐོང་ བ་ ཞེས་ སྨོས་ པ་ ལ་ ཆོས་ ཅན།
དགོས་པ་ཡོད་དེ། ཕ་རོལ་གྱི་ལོག་རྟོག་ཟློག་པའི་དོན་ཅན་ཡིན་པའི་ཕྱིར། ཇི་
ལྟར་ན་དེ་ཡང་གྲངས་ཅན་པ་ན་རེ། བློ་དང་བདེ་བ་ཆོས་ཅན། སེམས་མེད་པ་
ཡིན་ཏེ། སྐྱེ་བ་ཅན་ནམ་མི་རྟག་པ་ཡིན་པའི་ཕྱིར། དཔེར་ན་གཟུགས་སོགས་
དེ་ཙམ་ལྔ་བཞིན་ནོ་ཞེས་བཀོད་པ་ལ། དེའི་རྟགས་ཆོས་གཉིས་ཀ་མཐུན་དཔེའི་
སྟེང་དུ་སངས་རྒྱས་པའི་ལུང་ལས་ཁས་བླངས་པ་དང༌། རྟགས་དེ་ནི་སྐྱེ་འཇིག་
ཅན་བློ་དང་བདེ་བ་ལ་སངས་རྒྱས་པའི་ལུང་ལས་གྲུབ་ཅིང༌། སེམས་པ་ཅན་སྐྱེས་
བུ་ནི་རྟག་པའི་ཕྱིར་སྐྱེ་འཇིག་མེད་པ་གྲངས་ཅན་པ་རང་ཉིད་ཀྱིས་ཁས་ལེན་ལ་དེ་
འདྲའི་སྐྱེས་བུ་དེ་བཅིངས་ གྲོལ་གྱི་གཞིར་གྱུར་ ཅིང་ལུས་འདོར་ལེན་བྱེད་པའི་་་་
བདག་ཡིན་པར་འདོད་དོ། །དེ་ལ་བློ་དང་བདེ་བ་གསར་དུ་སྐྱེ་བ་དང་གཏན་ཏུ་
འཇིག་པ་ཅན་དུ་སེར་སྐྱ་པ་རང་ལ་མ་གྲུབ་ན་སངས་རྒྱས་པས་དེ་ལྟར་ཁས་བླངས་
པ་ཙམ་ཞིག་གིས་སྐྱེ་འཇིག་ཅན་དུ་གྲུབ་པར་འགྲོ་བའི་རྒྱུ་མཚན་ཁོ་རང་གིས་མཐོང་
བ་མེད་པས་སྒྲུབ་བྱེད་ཡང་དག་ཏུ་མི་འགྲོ་ལ། གལ་ཏེ་སྐྱེ་འཇིག་ཅན་དུ་གྲུབ་
247



ནའང་དེས་སེམས་མེད་པར་མི་འགྲུབ་སྟེ། སེམས་ལྡན་ལ་སྐྱེ་འཇིག་མེད་པ་ནི་
གྲངས་ཅན་གྱི་ཞེ་འདོད་ཁོ་ན་ཡིན་གྱི་དངོས་པོ་ལ་མ་ཡིན་ཏེ་སེམས་པ་ཉིད་མི་རྟག་
པའི་ཕྱིར་རོ། ། དེས་ན་རྟགས་དེ་འདྲས་གང་ཡང་བསྒྲུབ་མི་ནུས་པ་ཡིན་ཡང་རེ་
ཞིག་སྐབས་འདིར་རང་གིས་མ་མཐོང་ལ་གཞན་གྱིས་མཐོང་བའམ་འདོད་པ་ཙམ་
རང་གི་ཞེ་འདོད་ཀྱི་སྒྲུབ་བྱེད་དུ་མི་རུང་བའི་ཆ་ནས་སྐྱོན་སྟོན་པ་ཡིན་ནོ། ། གཉིས་
པ་གཞན་གྱིས་མཐོང་བ་ཙམ་སྒྲུབ་བྱེད་དུ་མི་རུང་བ་དེའི་འཐད་པ་བསྒྲུབ་པ་ལ།
མདོར་བསྟན་རྒྱས་བཤད་རྩོད་སྤོང་གསུམ། །དང་པོ། ཡོངས་བརྟགས་ཡོངས་སུ་
ལེན་པའི་ཕྱིར། ། སོགས། གཉིས་པ་ལ། གཞན་ལུང་གིས་རང་འདོད་མི་་་
འགྲུབ། ། རང་ལུང་དངོས་སྟོབས་མེད་ན་མིན། ། དང་པོ་ལ། རིགས་པ་བརྗོད་
དང་དེ་ལན་དགག ། དང་པོ། ལུང་ལ་གནོད་ཕྱིར་གཞན་ལ་ནི། ། སོགས།
གཉིས་པ་ལ། མ་བརྟགས་ལུང་ཙམ་སྒྲུབ་བྱེད་མིན། ། ཞེན་ངོར་ཡང་ནི་མ་གྲུབ་
ཚུལ། །དང་པོ། གལ་ཏེ་ལུང་དེ་ལྡན་ལ་གྲུབ། །སོགས། གཉིས་པ། དེ་དང་
འགལ་བ་ཁས་ལེན་པ། ། སོགས། གཉིས་པ་ལ། དོན་ལ་འཐད་ན་སྒྲུབ་བྱེད་
དགོས། ། སྒྲུབ་བྱེད་མེད་ན་དེ་མི་འགྲུབ། ། དང་པོ་ལ། སྒྲུབ་བྱེད་ཡོད་ན་སྟོན་
པར་རིགས། ། སྟོན་དུ་མེད་པའི་གཞན་ལན་དགག ། དང་པོ། རང་རྟོགས་
གང་ལས་བྱུང་གྱུར་པ། ། སོགས། གཉིས་པ། སྔར་ནི་སྒྲུབ་བྱེད་གང་དག་་་
གིས། ། སོགས་ཏེ། ཚུ་རོལ་མཐོང་བའི་ཡུལ་དུ་གྱུར་པའི་རིགས་པ་བསྟན་དུ་མེད་
ཀྱང་དེ་མེད་པ་མ་ཡིན་ཏེ་རྣལ་འབྱོར་མངོན་སུམ་གྱིས་མཐོང་བ་ཡིན་པས་རིགས་
པས་གཞན་དུ་བྱར་མེད་དོ་ཞེ་ན། དེ་འདྲའི་རྣལ་མངོན་འབྱུང་དུ་རུང་བར་མི་
དཔོག་ པ་ ལ་ རྣལ་ མངོན་ གྱིས་ དེ་ མཐོང་ ངོ་ ཞེས་ པས་ གང་ ཡང་ མི་ འགྲུབ་ སྟེ།
འགྲུབ་ན་མོ་གཤམ་གྱི་བུ་ལ་སོགས་པའང་ཡོད་དེ། རྣལ་མངོན་གྱིས་མཐོང་བའི་
ཕྱིར། ཞེས་བརྗོད་པས་ཀྱང་འགྲུབ་པར་འགྱུར་རོ། ། ཁོ་བོ་ཅག་གིའང་ཐར་བ་
ལྐོག་ཏུ་གྱུར་པ་འདི་ལའང་འཁོར་རྒྱུ་མ་རིག་པ་དང་སྲེད་པ་གཉིས་དང་འགལ་བའི་
སྟོང་ཉིད་ཀྱི་ལྟ་བ་ལ་བརྟེན་ནས་ཐར་བ་སྒྲུབ་བྱེད་ཀྱི་ལམ་དངོས་སྟོབས་ཀྱིས་སྒྲུབ་པ་
248



ཡིན་ནོ། །གཞན་ཡང་བསྐལ་བའི་དངོས་པོ་ལ་སོགས་པ་སྣང་དུ་རུང་བ་ཡོད་ན་
རྣལ་འབྱོར་བའི་མཐུས་མཐོང་བ་ལ་གནོད་པ་མེད་ཅིང་དེ་འདྲའི་བསམ་གཏན་
སོགས་རྣལ་མངོན་ལ་སྒྲུབ་བྱེད་ཡོད་ཀྱང་བློ་བདེ་སེམས་སུ་མངོན་སུམ་མཐོང་བ་
འདི་ལ་ད་ལྟ་མི་མཐོང་བའི་རྒྱུ་མཚན་དང་ཕྱིས་སུ་མཐོང་བའི་རྒྱུ་མཚན་དངོས་
སྟོབས་ཀྱིས་གྲུབ་པ་མི་སྲིད་པས་ན་མོ་གཤམ་གྱི་བུ་མཐོང་བའི་རྣལ་འབྱོར་མངོན་
སུམ་སྐྱེ་མི་སྲིད་པ་བཞིན་འདི་ལ་སྒྲུབ་བྱེད་མེད་པས་གནོད་དོ། ། མདོར་ན་རྣལ་
མངོན་སྐྱེད་པའི་ཐབས་འདི་ལ་བརྟེན་ན་བློ་བདེ་སེམས་མེད་མཐོང་ངེས་སོ་སྙམ་
པའི་ཚད་མ་ཡོད་ན་བློ་བདེ་སེམས་མེད་ད་ལྟ་ལྐོག་གྱུར་ཡིན་ཡང་རིགས་པ་དེས་
འགྲུབ་ནུས་མོད། ཅི་འདྲའི་རྣལ་མངོན་གྲུབ་ཀྱང་བློ་བདེ་སེམས་མེད་ནི་དངོས་
པོའི་གཤིས་ལ་མེད་པས་མཐོང་མི་སྲིད་པར་གྲུབ་པས་ན་སྒྲུབ་བྱེད་མེད་ཅེས་སོ། །
གཉིས་ པ་ ལ། མདོར་ བསྟན་ དང་ ནི་ རྒྱས་ པར་ བཤད་ པ་གཉིས། ། དང་པོ།
སྐྱེས་བུའི་བསམ་པའི་དབང་གིས་ནི། ། སོགས། གཉིས་པ་ལ། དོན་ཡོད་དེ་
ཤེས་ཚོགས་ན་འགྲུབ། །དེ་མིན་གཉིས་ཀའི་ངོར་མི་འགྲུབ། །དང་པོ། དོན་ཡོད་
ཤེས་ལ་ལྟོས་བཅས་ཡིན། །སོགས་ཏེ། བརྟགས་ན་རྟགས་དེ་ལས་རྟོགས་ངེས་ཀྱི་
རྒྱུ་མཚན་མེད་པའི་ཕྱིར་རང་གིས་རྒྱུ་མཚན་ཕྱིན་ཅི་ལོག་ལ་བརྟེན་ནས་ཡིད་དཔྱོད་
སྐྱེས་པ་ཙམ་དུ་ཟད་དེ། དཔེར་ན་གཞལ་བྱ་ཡིན་པའི་ཕྱིར་སྒྲ་ནི་མི་རྟག་པའམ་
རྡུལ་དུ་གྲུབ་པའོ་སྙམ་པ་དང་རླངས་པ་ལ་དུ་བ་ཡོད་པར་བཟུང་ནས་དེ་ལས་མེ་
རྟོགས་པ་ལྟ་བུ་ཡིན་པས་བློ་བདེ་སེམས་མེད་ཀྱང་ཡོད་དུ་ཆུག་ནའང་སྐྱེ་འཇིག་གི་
རྟགས་ལས་དེ་རྟོགས་པ་ནི་མངོན་རློམ་ཙམ་དུ་ཟད་དོ། །དེས་ན་རྟགས་ཡང་དག་
ཡིན་ཡང་དེས་དེ་འགྲུབ་ཚུལ་མི་ཤེས་པའི་ངོར་ནི་རྟགས་ཡང་དག་དེ་དང་ལྟར་སྣང་
འདྲ་བའི་ཕྱིར་དེ་འདྲ་ལ་རྟགས་ལས་རྟོགས་པ་ཞེས་མི་བྱ་སྟེ། རྒྱུ་མཚན་ལ་བརྟེན་
པའི་མངོན་རློམ་ཞེས་བྱའོ། །གཉིས་པ། རང་བཞིན་དང་ནི་འབྲས་བུ་འམ། །
སོགས། གསུམ་པ་རྩོད་སྤང་ནི། གཞན་གྱིས་བརྟགས་པ་ཡིས། ། ཐལ་བ་སྒྲུབ་
པ་གཉིས་འབྲེལ་ཕྱིར། ། སོགས་ཏེ། གཞན་གྱིས་ཁས་བླངས་རྟགས་སུ་འགོད་མི་
_249



རུང་ན་ཁྱོད་དང་སྔོན་གྱི་སློབ་དཔོན་རྣམས་ཀྱིས་ཀྱང་ཕ་རོལ་པོའི་ ཁས་བླངས་
རྟགས་སུ་བཀོད་ནས་མི་འདོད་པ་བསྒྲུབས་པ་ཅི་ལྟ་བུ་ཡིན་ཞེ་ན། དཔེར་བྱེ་བྲག་
པས་བ་ལང་གི་སྤྱི་ཆ་མེད་གཅིག་གསལ་བ་ཐམས་ཅད་ལ་དུས་གཅིག་ ཏུ་འཕྲོད་
འདུས་འབྲེལ་བར་འདོད་པ་ལ། བ་ལང་གི་སྤྱི་ཆོས་ཅན། ཆ་དུ་མ་དང་བཅས་
པར་ཐལ། རང་གི་གསལ་བ་དུ་མ་ལ་དུས་གཅིག་ཏུ་འཕྲོད་འདུས་འབྲེལ་བའི་
ཕྱིར་ཞེས་བཀོད་པ་ན། རྟགས་དེ་ཚད་མས་གྲུབ་པ་མིན་ཡང་ཕ་རོལ་པོའི་ཁས་
བླངས་ཀྱིས་གྲུབ་པ་ཡིན་ལ། དེ་གྲུབ་ན་ཆ་དུ་མ་ཡོད་པར་འགྱུར་ཏེ། འབྲེལ་
ཡུལ་དུ་མ་དང་འབྲེལ་བའི་ཆ་ཐ་དད་མེད་ན་དུ་མ་དང་འབྲེལ་མི་སྲིད་པའི་རྟགས་
ཆོས་ཀྱི་འབྲེལ་བ་གྲུབ་པས་ན་དེས་ཆ་དུ་མ་དང་ལྡན་པའི་སྤྱི་ཞིག་བསྒྲུབས་པ་མིན་
གྱི་ཆ་མེད་ཀྱི་སྤྱི་འདོད་པའི་དམ་བཅའ་ལ་ཁོ་རང་གི་ཁས་ལེན་གྱིས་གནོད་པར་སྟོན་
པ་སྟེ་ཐལ་བའི་རྟགས་ཀྱིས་བསྒྲུབ་བྱ་ཆ་དུ་མ་དེ་མེད་ན་ཁས་བླངས་པའི་རྟགས་
དེའང་ཡོད་པར་མི་འགྱུར་བའི་ཐལ་བ་སྒྲུབ་པ་ལ་ནི་ཁས་བླངས་རྟགས་སུ་བཀོད་
པས་མི་འདོད་པ་ཙམ་འགྲུབ་ནུས་ཀྱི། བློ་བདེ་སེམས་མེད་ལྟ་བུ་རང་རྒྱུད་བསྒྲུབ་
པ་ལ་ཁས་བླངས་ཙམ་གྱིས་གང་ཡང་མི་ནུས་པའི་ཕྱིར་རོ། །གཉིས་པ་དོན་སྨོས་ལ།
མདོར་བསྟན་རྒྱས་བཤད་རྩོད་སྤང་གསུམ། །དང་པོ། དོན་སྨོས་དེ་ནི་སྒྲ་དག་
དང༌། ། སོགས། གཉིས་པ་ལ། རྟོག་ལུང་ཙམ་དག་སྒྲུབ་བྱེད་མིན། །བརྗོད་
ཙམ་སྒྲུབ་བྱེད་མིན་ཚུལ་ལོ། ། དང་པོ། རྟོག་དང་ལུང་དག་བྱེད་པ་པོའི། །
སོགས། གཉིས་པ་ལ། ཚིག་གཉིས་དངོས་སུ་སྒྲུབ་བྱེད་མིན། ། བརྒྱུད་ནས་
ཡིན་མིན་ཁྱད་པར་ཡོད། །དང་པོ། དོན་གྱིས་དོན་རྟོགས་ཕྱིར་དོན་ལ། །སོགས།
གཉིས་པ་ལ། ཕྱོགས་ཚིག་བརྒྱུད་ཀྱང་སྒྲུབ་བྱེད་མིན། ། གཏན་ཚིགས་བརྒྱུད་
ནས་སྒྲུབ་བྱེད་ཡིན། །དང་པོ། ཕྱོགས་ཀྱི་ཚིག་དེ་སྨྲ་བ་པོའི། །སོགས། གཉིས་
པ། གཏན་ཚིགས་བརྗོད་པ་རང་ཉིད་ལ། ། སོགས། གསུམ་པ་རྩོད་སྤང་ལ།
ལུང་དང་འགལ་ བར་ དོགས་ པ་བསལ། ། དེ་ ལ་ རྩོད་ པ་ སྤང་ བ་འོ། ། དང་པོ།
གཏན་ཚིགས་དོན་གྱི་ཡུལ་ཉིད་ཀྱིས། ། སོགས་ཏེ། སློབ་དཔོན་ཕྱོགས་ཀྱི་གླང་
250
*=:
+?
ཚནib:



པོས། རང་གིས་ངེས་བཞིན་གཞན་དག་ལ། ། ངེས་པ་བསྐྱེད་པར་འདོད་པ་
ཡིས། །ཕྱོགས་ཆོས་འབྲེལ་བ་བསྒྲུབ་བྱ་དག ། བརྗོད་པ་ལས་གཞན་སྤང་བར་
བྱ། །ཞེས་བསྒྲུབ་བྱ་བརྗོད་པར་གསུངས་པ་མིན་ནམ་ཞེ་ན། དེའི་དོན་ནི་དེ་ལྟ་
མ་ཡིན་ཏེ། དེ་ལ་དཔག་བྱ་བསྟན་པ་ནི། ། གཏན་ཚིགས་དོན་གྱི་ཡུལ་དུ་་་་
འདོད། །ཅེས་གསུངས་པ་ལྟར་ཡིན་ནོ། །གཉིས་པ། གལ་ཏེ་དེ་ལའང་ནུས་ཡོད་
དེ། །སོགས། གསུམ་པ་རབ་གསལ་བྱེད་ཀྱི་དོན་སྨོས་པ་ལ། ཚུལ་གསུམ་ཚང་
ན་གསལ་བྱེད་ཡིན། །དེ་ལས་གཞན་པ་གསལ་བྱེད་མིན། །དེ་ལ་རྩོད་པ་སྤང་བ་
འོ། །དང་པོ། ནང་གི་ཡན་ལག་ནུས་པ་ནི། །སོགས་ཏེ། དོན་སྒྲུབ་པར་བྱེད་
པའི་ངག་སྦྱོར་བ་དེ་ཡང་མ་ཚང་བ་དང་ལྷག་པོ་མ་ཡིན་པར་དོན་གྱི་རྟོགས་པ་སྐྱེད་
པའི་ངག་རྣམ་དག་གི་སྒོ་ནས་གསལ་བར་བྱེད་པ་ཞེས་པའི་དོན་ཡིན་ལ། དེ་ཡང་
གཞན་རིགས་པ་ཅན་པ་སོགས་དང་རང་སྡེ་སྔ་རབས་པའི་རྩོད་པ་གྲུབ་པ་ནས་ཀྱང་
སྦྱོར་ངག་ཡན་ལག་ལྔ་ལྡན་དུ་འགོད་པར་འདོད་དེ། མེ་ཡོད་དེ་ཞེས་པས་དམ་
བཅའ་དང༌། དུ་བ་ཡོད་པའི་ཕྱིར་ཞེས་གཏན་ཚིགས་བརྗོད་པ་དང༌། ཚང་
མང་བཞིན་ཞེས་པས་དཔེ་དང༌། དུ་ལྡན་གྱི་ལ་ལའང་དུ་བ་ཡོད་པས་ཞེས་པ་ཉེ་
བར་སྦྱོར་བ་དང་། མེ་ཡོད་དོ་ཞེས་པ་མཇུག་སྡུད་དེ་ལྔར་འདོད་ལ། རང་སྡེ་ཁ་
ཅིག་དམ་བཅའ་གཏན་ཚིགས་དཔེ་གསུམ་གྱི་ཡན་ལག་ཅན་དུ་འདོད་ཀྱང་དཔེ་ནི་
ཁྱབ་པ་སྟོན་པའི་དཔེ་ཙམ་ཡིན་གྱི་ཟུར་དུ་རང་ནུས་ཁྱད་པར་བ་མེད་ལ། ངག་
ཡན་ལག་གཉིས་ལྡན་ཕྱོགས་ཆོས་དང་ཁྱབ་པ་བརྗོད་པ་འདི་ཙམ་ལས་གཞན་པ་
དོན་མེད་དེ། དངོས་པོའི་གནས་ཚོད་དང་མཐུན་པར་ཚིག་གིས་དྲན་ལམ་དུ་
འགྱུར་བར་བྱེད་པ་ཡིན་པས་ཚུལ་གསུམ་བརྗོད་པ་དེ་སྒྲུབ་བྱེད་ཡིན་གྱི་གཞན་ལ་
དགོས་པ་མེད་དོ། ། གཉིས་པ་ལ། ཕྱོགས་སྔ་བརྗོད་དང་དེ་ཡི་ལན། ། དང་པོ།
གལ་ཏེ་ཡིད་བསྟན་མེད་པར་ནི། ། སོགས། གཉིས་པ། ཁྱབ་སྔོན་ཅན་ལ་དེ་
མེད་ཀྱང་། ། སོགས་ཏེ། སྒྲ་མི་རྟག་པ་ཡིན་ཏེ། བྱས་པའི་ཕྱིར་ཞེས་བརྗོད་ཀྱང་
རྟགས་ཀྱི་ནུས་པས་གྲུབ་པ་ཡིན་གྱི་དམ་བཅའ་བས་ནི་གང་ཡང་མ་ཡིན་ཏེ། དམ་
251
ཙ
མ•
• •
-• = *，，



བཅའི་ཚིག་དེ་རྟགས་ཀྱི་ཡུལ་ཚོགས་དོན་དེ་ལ་རྟགས་འབྲེལ་བ་ཤེས་པའི་ཆེད་དུ་
བརྗོད་པའི་ཕྱིར་ཚུལ་གསུམ་གསལ་བའི་ངག་ཏུ་གྱུར་པ་དེས་སྒྲུབ་པར་སོང་གི་དམ་
བཅའ་བས་ནི་ཕན་བཏགས་པ་གང་ཡང་མེད་པར་ཤེས་པར་བྱའོ། །དེས་ན་རྟགས་
ལ་ཚུལ་གསུམ་ཚང་ན་ཡང་ཕྱོགས་ཆོས་དང་ཁྱབ་པ་གཉིས་པ་ གསར་དུ་བསྒྲུབ་
དགོས་པའི་ངོར་གཉིས་ཀ་ནས་ཚང་བར་བརྗོད་ཅིང་ལེགས་པར་བསྒྲུབས་པས་དོན་
ལ་ཕྱིན་ཅི་མ་ལོག་པའི་བློ་སྐྱེད་པར་ནུས་སོ། །གསུམ་པ་རྩོད་སྤང་ལ། རང་གིས་
བཀོད་པའི་རྩོད་སྤང་བསྟན། །གཞན་གྱིས་འབྲེལ་མེད་རྩོད་ལན་བཀག ། དང༌
པོ། རང་ལ་རྩོད་པའི་སྐྱོན་མེད་ཚུལ། ། གཞན་ལ་ཐལ་བ་ངེས་པར་འབབ། །
དང་ པོ། བསྒྲུབ་ བྱ་ བརྗོད་ པས་ དམ་ བཅས་ ནའང༌། ། སོགས། གཉིས་ པ།
ཁྱད་པར་མེད་པར་བརྗོད་ན་ཡང༌། ། སོགས། གཉིས་པ། ལྟར་སྣང་བཅས་
སོགས་བཀོད་པ་དང༌། ། སོགས་ཏེ། མང་པོས་ལེན་པའི་བུ་སོགས་རིག་སྒོའི་
འགྲེལ་བྱེད་ཁ་ཅིག་ཕྱོགས་ཚིག་སྒྲུབ་བྱེད་ཡིན་པ་དགག་པའི་སླད་དུ་ཕྱོགས་སྔའི་
དོགས་པ་བསུས་ནས་འདི་སྐད་དུ། རིགས་པ་ཅན་པ་ན་རེ། ཕྱོགས་ཚིག་་་
བརྗོད་པ་སྒྲུབ་བྱེད་ཀྱི་ངག་ཡིན་ཏེ། ལྡོག་ཕྱོགས་ལྟར་སྣང་བ་དང་བཅས་པ་སྒྲུབ་
པའི་དུས་སུ་བརྗོད་པར་བྱ་བ་ཡིན་པའི་ཕྱིར། དཔེར་ན་རྟགས་དང་དཔེའི་ཚིག་
བཞིན་ནོ་ཞེས་བཀོད་ནས། དེའི་ལན་དུ། དེ་ལྟར་ན་མངོན་སུམ་ཡང་སྒྲུབ་
བྱེད་ཀྱི་ངག་ཏུ་ཐལ་ཏེ། ཡང་དག་དང་ལྟར་སྣང་བཅས་པས་སོ་ཞེས་བརྗོད་ནས།
ཡང་ཕ་རོལ་པོས་མངོན་སུམ་ནི་ཚིག་མ་ཡིན་ལ། འདིར་དམ་བཅའ་སྒྲུབ་བྱེད་དུ་
བྱས་པའི་ཚེ་དམ་བཅའ་བ་ཚིག་ཏུ་བརྗོད་པ་སྒྲུབ་བྱེད་ཡིན་ནོ་ཞེས་པའི་ཁྱད་པར་
གྱིས་ཐལ་བ་དེ་མི་འཇུག་གོ་ཞེ་ན། འོ་ན་སུན་འབྱིན་གྱི་ངག་ཀྱང་སྒྲུབ་བྱེད་དུ་
ཐལ་ཏེ། ཚིག་ཏུ་བརྗོད་པ་དང་ཡང་དག་ལྟར་སྣང་ཡོད་པས་སོ་ཞེས་ཕ་རོལ་དང་
ལན་འདེབས་པ་གཉིས་ཀས་མི་མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་
གྲུབ་པར་བཟུང་ནས་ལྟར་སྣང་དང་བཅས་པ་ཡིན་ན་སྒྲུབ་བྱེད་ཡིན་སྙམ་པ་ནི་གྱི་ན་
སྟེ། དམ་བཅའ་ཆོས་ཅན། སྒྲུབ་བྱེད་ཡིན་ཏེ། ཡང་དག་ལྟར་སྣང་དང་
a)
252
+4+--
，
。--ཆབས
་ ཀ



བཅས་ པར་ བརྗོད་ པ་ ཡིན་ པའི་ ཕྱིར་ཞེ་ན། རྟགས་ འདི་མ་ངེས་ པ་ ཡིན་ཏེ།
གཞན་དོན་རྗེས་དཔག་གི་སྐབས་ཀྱི་སྒྲུབ་བྱེད་དེ་ལ་ངེས་པར་རྗེས་སུ་འགྲོ་བ་མཐོང་
བ་མེད་ཅིང༌། བཟློག་ན་གནོད་པ་ཅན་གྱི་ཚད་མ་མེད་པས་ན་དེ་འདྲའི་སྒྲུབ་བྱེད་
སྒྲུབ་བྱེད་མིན་བཞིན་དུ་ལན་གཞན་དག་གིས་མ་ངེས་པ་ཙམ་དུ་སྟོན་པ་དམིགས་བུ་
པ་ལོང་བའི་རྒྱབ་ཏུ་འཇུས་པའི་དཔེར་ཟད་དོ། །དེ་ཡང་སྔར་རིག་བྱེད་ནི་ཐོག་མ་
མེད་དེ། གཞན་གྱིས་འདོན་པ་སྔོན་དུ་འགྲོ་བ་ཅན་ཡིན་པའི་ཕྱིར། ཞེས་རིག་
བྱེད་པས་སྨྲས་པ་ལ། བྷ་ར་ཏ་སོགས་ཀྱིས་མ་ངེས་པར་བསྟན་པ་ན། དེ་དང་མི་
འདྲ་སྟེ་རིག་བྱེད་ཀྱི་ངག་གཞན་དང་མི་འདྲ་བའི་ཁྱད་པར་ཅན་ཡིན་ནོ་ཞེས་ཟེར་བ་
ལ། རིག་བྱེད་རང་གི་ཁྱད་པར་ཙམ་ནི་གཞན་ལ་མེད་ཀྱང་ཁ་བྱའི་གཏམ་གཞན་
ལའང་དེ་ཡོད་པའི་ཕྱིར་མི་མཐུན་ཕྱོགས་དང་འགལ་བ་མེད་པས་ན་དེས་གང་ཡང་
མི་འགྲུབ་པར་བསྟན་པ་བཞིན་དུ་ཤེས་པར་བྱའོ། ། གཉིས་པ་ཇི་ལྟར་སྒྲུབ་ཚུལ་ལ།
གོ་བྱ་ཕྱོགས་ཀྱི་མཚན་ཉིད་བཤད། །གོ་བྱེད་རྟགས་ཀྱི་དབྱེ་བ་བཤད། །དང་པོ་ལ།
རང་ལུགས་བསྒྲུབ་བྱའི་མཚན་ཉིད་བཤད། ། གཞན་གྱི་བསྒྲུབ་བྱའི་མཚན་ཉིད་
དགག །དང་པོ་ལ། སྒྲུབ་འཇུག་སྔ་མ་བཞི་པོ་བཤད། །ཕྱི་མ་མ་བསལ་བ་ཉིད་
བཤད། །དང་པོ་ལ། སྤྱི་རུ་བཞི་པོའི་བསྟན་བྱ་བཤད། །རྟོགས་པར་དཀའ་བ་
བྱེ་བྲག་བཤད། །ཕྱོགས་མཚོན་དབྱེ་བསྡུའི་དགོས་པ་བསྟན། ། དང་པོ། སྒྲུབ་
བརྗོད་་རྟོགས་པའི་དོན་ཅན་ཉིད། །སོགས་ཏེ། དེ་ཡང་མ་བསལ་བ་ནི་སླད་ནས་
སྟོན་པར་འགྱུར་ལ། འདིར་མཚན་གཞི་གང་ལ་མཚན་ཉིད་ཞུགས་ཚུལ་དཔྱོད་
པའི་སྐབས་སུ་སྒྲུབ་འཇུག་བཞི་པོ་སྔོན་དུ་བཤད་ཅིང་། དེའང་ངོ་བོ་ལ་ལོག་རྟོག་
ཉུང་ཞིང་། ཁོ་ན་སྨོས་པའི་དོན་ནི་རང་ཉིད་དང་འདོད་པ་རྒྱས་པར་བཤད་པའི་
དོན་གྱིས་ཤེས་པའི་ཕྱིར་འདོད་པ་དང་རང་ཉིད་སྨོས་པའི་དོན་དམིགས་བསལ་ཏེ་
འཆད་པར་མཛད་དོ། །གཉིས་པ་ལ། འདོད་པ་ཞེས་པའི་དོན་ཉིད་བཤད། །
རང་ཉིད་སྨོས་པ་རྒྱས་པར་བཤད། ། དང་པོ་ལ། དངོས་དང་དེ་ལ་དོགས་པ་
སྤང་། ། དང་པོ། མ་བརྗོད་ནའང་འདོད་པས་ཁྱབ། ། སོགས། གཉིས་པ་ལ།
253



ལུང་དང་འགལ་བར་དོགས་པ་སྤང་། ། རིགས་པར་འགལ་བར་དོགས་པ་སྤང་། །
དང་པོ་ལ། དེ་ལ་རང་སྒྲ་དོན་མེད་དང༌། ། འགལ་གཉིས་སྨོས་མི་འཐད་སྙམ་
བསལ། ། དང་ པོ། གཞན་ འདོད་ ཐམས་ ཅད་ བཟློག་ ན་ ཡང༌། ། སོགས།
གཉིས་པ། དེ་ནི་ལྟོས་ནས་ཆོས་དག་དང༌། ། སོགས། གཉིས་པ་ལ། དོགས་
པ་བསལ་དང་དེས་གཞན་ཁེགས། ། དང་པོ་ལ། གྲངས་ཅན་ཞེ་འདོད་ སྐབས་
ཀྱིས་ཤེས། །འདོད་པ་དེ་ལ་མི་འཐད་ཡོད། །དེ་ལྟ་མིན་ན་ཧ་ཅང་ཐལ། ། དང་པོ།
མ་བརྗོད་ན་ཡང་འདོད་པ་ནི། ། སོགས། གཉིས་པ། དེ་དཔེར་རྗེས་འགྲོ་མེད་
པ་ཡི། །སོགས། གསུམ་པ། གལ་ཏེ་གང་ལ་རྩོད་པ་ཡི། །སོགས་ཏེ། དེའང་
གྲངས་ཅན་པ་ན་རེ། མིག་སོགས་ཆོས་ཅན། གཞན་དོན་བྱེད་དེ། འདུས་
ཤིང་བསགས་པའི་ཕྱིར། མལ་ཆ་དང་སྟན་བཞིན། ཞེས་སངས་རྒྱས་པའི་ངོར:
འགོད་དེ། རྟག་བདག་གི་དོན་བྱེད་དོ་ཞེས་དངོས་སུ་སྨྲས་ན་སྒྲུབ་མི་ནུས་པས་
ཟོལ་སྦྱོར་གྱི་ངག་སྦྱར་བའོ། །འདི་པའི་ཞེ་འདོད་ལ་ཤེས་བྱ་ཐམས་ཅད་དེ་ཉིད་
ཉེར་ལྔ་ཙམ་དུ་ཟད་པ་ལས། མིག་སོགས་ཉེར་བཞི་པོ་ཆོས་ཅན་དུ་བཟུང་ཚེ་དེ་
ལས་གཞན་པ་ཤེས་རིག་གི་སྐྱེས་བུ་ལས་འོས་མེད་ལ། དེ་ནི་འདུས་ཤིང་བསགས་
པ་མིན་ཞིང་མིག་སོགས་ནི་རྡུལ་དུ་མ་འདུས་ཤིང་བསགས་པའི་རགས་པ་ཡིན་ནོ། །
སྤྱིར་མལ་ཆ་སོགས་ཀྱིས་རང་ལས་གཞན་པ་གང་ཟག་སོགས་ལ་ཕན་འདོགས་པ་
ཙམ་གྱི་དཔེ་སངས་རྒྱས་པ་ལའང་འགྲུབ་པས་ཁྱབ་པ་འགྲུབ་ལ། ཕྱོགས་ཆོས་
ཀྱང་མིག་སོགས་ཀྱི་སྟེང་དུ་འགྲུབ་ནུས་ཤིང༌། དེ་གྲུབ་ན་ཞེ་འདོད་ཀྱི་བདག་
འགྲུབ་པར་འགྱུར་རོ་སྙམ་པའོ། ། འདི་གྱི་ན་སྟེ། མིག་སོགས་ཀྱིས་ དངོས་པོ་
མཐོང་བ་སོགས་ཀྱིས་གཞན་ལ་ཕན་འདོགས་པར་བྱེད་པ་ཙམ་ནི་གྲུབ་ཟིན་པས་དེ་
བསྒྲུབ་མི་དགོས་ལ། དེ་ཡང་ཞེ་འདོད་ཀྱི་བདག་སྒྲུབ་པ་ལ་ནི་རྟགས་འདི་ནུས་པ་
མེད་དེ། དཔེ་ལ་རྗེས་འགྲོ་མེད་ཅིང་། ཞེ་འདོད་མིན་པར་གྱུར་ན་སྨྲས་ཆོས་ལ་
འགལ་བར་འགྱུར་ཏེ། ཇི་ལྟར་ན། ཞེ་འདོད་དང་སྐབས་འགར་དངོས་སུའང་
མིག་ སོགས་ འདུས་ ཤིང་བསགས་པ་མིན་པའི་ཡུལ་ ཅན་ གཞན་ གྱི་དོན་ བྱེད་དེ།
254



འདུས་བསགས་ཡིན་པའི་ཕྱིར། ཞེས་འགོད་པས་ན་ཞེ་འདོད་ལ་བསྙེགས་པར་
གྱུར་ན། འདུས་བསགས་མིན་པ་དང་ཡུལ་ལ་ལོངས་སྤྱོད་པའི་ཡུལ་ཅན་ནི་སྐྱེས་
བུ་ལ་བསམས་པ་ཡིན་ཡང་དེ་མི་སྒྲུབ་པར་ཚིག་ཙམ་གྱི་དབང་དུ་བྱས་ན། འདུས་
བསགས་མིན་པའི་ཡུལ་ཅན་ཞེས་པ་འདི་ཆོས་ཅན་མིག་སོགས་ལ་ཡར་སྦྱར་རམ། །
ཆོས་གཞན་དོན་བྱེད་པ་ལ་མར་སྦྱར་བ་ཡིན། དང་པོ་ལྟར་ན། མིག་སོགས་
ཁྱད་གཞི་དང་འདུས་བསགས་མིན་པ་དེའི་ཁྱད་ཆོས་བྱས་ན། རྟགས་འདུས་
བསགས་ཡིན་པ་དེ་ཆོས་ཅན་ལ་གྲུབ་དགོས་པས་རྟགས་དེ་ཆོས་ཅན་གྱི་ཁྱད་པར་
དང་འགལ་བའི་རྟགས་སུ་འགྱུར་ལ། འདུས་བསགས་མིན་པ་ཁྱད་གཞི་དང་མིག་
སོགས་ཁྱད་པར་དུ་བཟུང་ན་ཆོས་ཅན་གྱི་ངོ་བོ་དང་འགལ་བའི་རྟགས་སུ་འགྱུར་
རོ། ། བསྒྲུབ་བྱའི་ཆོས་དང་མར་སྦྱར་ནའང་དེ་བཞིན་དུ་ཁྱད་གཞི་ཁྱད་ཆོས་སུ་
འཛིན་ཚུལ་གྱི་རྟགས་དེ་ཆོས་ཀྱི་ངོ་བོ་དང་ཆོས་ཀྱི་ཁྱད་པར་ལ་འགལ་བའི་རྟགས་སུ་
འགྱུར་ཏེ། རྟགས་དེ་ཉིད་ཚོགས་དོན་ལ་གྲུབ་དགོས་པས་ན་དེའི་ཆོས་དང་
རྟགས་དེ་ལྟར་འགལ་བར་འགྱུར་རོ། ། སྒྲུབ་རྟགས་ལ་འདི་བཞིའི་རྣམ་དབྱེ་རུང་
ངམ་སྙམ་ན། དེ་འདྲའི་ཀུན་རྟོག་བྱས་ཀྱང་དགག་ཏུ་མེད་མོད་དགོས་པ་ཆུང་
བས་རྣམ་དབྱེ་མ་མཛད་ལ། གྲངས་ཅན་པའི་ཟོལ་སྦྱོར་ལ་ཆེད་དུ་གནོད་པ་སྟོན་
པའི་ཕྱིར་འགལ་བའི་དབྱེ་བ་མཛད་པ་ཡིན་ནོ། །ཞེས་དང༌། དེ་བཞིན་དུ་ཡིད་
བཞིན་མཛོད་ཀྱི་དཀའ་གནད་གསལ་བྱེད་ལས་ཀྱང་། གྲངས་ཅན་སྐབས་བདག་
ཡོད་པར་སྒྲུབ་བྱེད་དུ་ཟོལ་སྦྱོར་གྱི་རྟགས་བཀོད་པས་ཞེ་འདོད་ཀྱི་བདག་གྲུབ་པར་
འགྱུར་སྙམ་དུ་གྲངས་ཅན་པ་ན་རེ། མིག་སོགས་ཉེར་བཞི་ཆོས་ཅན། གཞན་
གྱི་དོན་བྱེད་པ་ཡིན་ཏེ། འདུས་ཤིང་བསགས་པའི་ཕྱིར། དཔེར་ན་མལ་ཆ་
དང་སྟན་བཞིན་ནོ་ཞེས་འགོད་དེ། དེ་ཡང་བདག་ཡོད་པར་སྒྲུབ་པའི་གཏན་
ཚིགས་དངོས་སུ་འགོད་མི་ནུས་པས། ཤེས་བྱ་ཉེར་བཞི་པོ་རྩོད་གཞིའམ་ཆོས་
ཅན་དུ་བཟུང་བས་ན། ཤེས་བྱ་ལ་ཉེར་ལྔ་ལས་མེད་པས་དེ་ལས་གཞན་པ་བདག་
ཤེས་རིག་གི་སྐྱེས་བུ་ལས་འོས་མེད་ལ་དེ་ལྟར་ན་མིག་སོགས་དེའི་དོན་བྱེད་པར་གྲུབ་
255



ན་བདག་ཀྱང་གྲུབ་སྙམ་དུ་སངས་རྒྱས་པ་ལ་འགོད་པ་ཡིན་ལ། འདིར་ཞེ་འདོད་
བདག་ལ་བསྙེགས་པ་མིན་པར་མིག་སོགས་ཀྱིས་མིག་སོགས་ལས་གཞན་པའི་དངོས་
པོ་ལ་ཕན་འདོགས་པ་ཙམ་ཞིག་སྒྲུབ་ན་ནི་གྲུབ་ཟིན་སྒྲུབ་པར་འགྱུར་བ་ཙམ་དུ་ཟད་
པས་ཞེ་འདོད་འགྲུབ་པ་ལ་ཅི་ཡང་མི་ཕན་ལ། ཞེ་འདོད་ལྟར་སྒྲུབ་པར་ནི་རྟགས་
དེས་མི་ནུས་ཏེ་འབྲེལ་བ་མེད་པའི་ཕྱིར་རོ། །དེས་ན་སྦྱོར་བ་དེ་དག་འགོད་ཚུལ་
གྱིས་འགལ་བར་འགྱུར་བའི་ཚུལ་ཞིབ་པར་རྣམ་འགྲེལ་ལས་གསུངས་པ་བཞིན་
ནོ། ། ཞེས་དང༌། ཡང་དེ་ཉིད་ལས། འདུས་པ་མ་ཡིན་པའི་གཞན་ཞེས་པས་
བསྒྲུབ་ན་ཞེས་སོགས་དོན། སྔར་ལྟར་མིག་སོགས་གཞན་དོན་བྱེད་པར་བསྒྲུབ་
པའི་རྟགས་དེ་དོན་མེད་ཚུལ། གཞན་ཙམ་ཞིག་གྲུབ་པས་བདག་མི་འགྲུབ་པ་
བུམ་པ་ལས་སྣམ་བུ་བསྒྲུབ་པ་བཞིན་འབྲེལ་མེད་དུ་འགྱུར་ལ། འདིར་གཞན་
ཞེས་པ་ཞེ་འདོད་ཀྱི་བདག་ཤེས་རིག་གི་སྐྱེས་བུ་ལ་ཟེར་ན་དཔེ་མལ་སྟན་སོགས་ཀྱིས་
རྟག་བདག་གི་དོན་བྱེད་པར་གྲུབ་ཟིན་པ་མིན་པས་དཔེ་ལ་རྗེས་འགྲོ་མེད་ཅེས་སྨྲས་
པ་ན། གཞན་ཙམ་བསྒྲུབ་བྱ་ཡིན་ནོ་ཟེར་བ་མིག་སོགས་ཀྱིས་གཞན་གཟུགས་
སོགས་ཤེས་པ་ལྟ་བུའི་དོན་བྱེད་པ་ཙམ་གྲུབ་ཟིན་བསྒྲུབས་པས་ཅི་ཡང་མི་ཕན་ལ།
འདིར་གྲངས་ཅན་པས་རྟགས་འགོད་ལུགས་ཀྱང་། མིག་ སོགས་འདུས་ཤིང་
བསགས་པ་མིན་པས་ཡུལ་ཅན་གཞན་གྱི་དོན་བྱེད་དེ། འདུས་ཤིང་བསགས་པའི་
ཕྱིར་ཞེས་འགོད་ལ། དེ་ཡང་རྡུལ་དང་སྐད་ཅིག་སོགས་ཆ་དུ་མ་ཡོད་པ་ནི་འདུས་
བསགས་དང་དེ་མིན་པ་ནི་རྟག་པ་དང་ཡུལ་ཅན་ནི་ཤེས་པ་ལ་བྱའོ། །དེ་ལ་རྟགས་
འདི་ཞེ་འདོད་ལ་རྗེས་འགྲོ་མེད་ཅིང་། སྨྲས་ཆོས་ལ་འགལ་བ་ཡོད་དེ། དང་པོ་
འདུས་བསགས་མིན་པ་ཞེས་པའི་ཆོས་འདི་ཆོས་ཅན་མིག་སོགས་ཀྱི་ཁྱད་ཆོས་སུ་
ཡར་སྦྱར་ནས། དེས་གཞན་དོན་བྱེད་ཅེས་འདུས་བསགས་ཡིན་པའི་རྟགས་ཀྱིས་
བསྒྲུབ་ན། ཆོས་ཅན་གྱི་ཆོས་དང་འགལ་བའི་རྟགས་སུ་འགྱུར་རོ། ། གལ་ཏེ་
འདུས་བསགས་མིན་པ་ཁྱད་གཞི་བྱས་ནས་མིག་སོགས་དེའི་ཁྱད་པར་དུ་བཟུང་ན་
ཆོས་ཅན་གྱི་ངོ་བོ་དང་འགལ་བའི་རྟགས་སུ་འགྱུར་རོ། །ཡང་བསྒྲུབ་བྱ་གཞན་དོན་
256



བྱེད་པ་དེ་ལ་མར་སྦྱར་ན་འདུས་བསགས་མིན་པ་ནི་རྡུལ་དང་སྐད་ཅིག་མ་སོགས་ཀྱི་
ཆ་མེད་པ་ཡིན་ལ་དེ་མེད་པ་གཅིག་པུ་དང་རྟག་པ་དེ་ཁྱད་གཞིར་བྱས་ནས་དེའི་
དོན་བྱེད་ཅེས་ཟེར་ན་ཆོས་ཀྱི་ངོ་བོ་དང་འགལ་ཏེ་འདུས་ཤིང་བསགས་པས་རྟག་
པའི་དོན་བྱེད་པ་མི་སྲིད་དེ། དོན་བྱེད་ན་རྟག་པ་ཡིན་པ་འགལ་བས་སོ། །དོན་
བྱེད་པ་ཁྱད་གཞིར་བཟུང་ནས་དེའི་ཁྱད་པར་འདུས་བསགས་མིན་པའི་ཡུལ་ཅན་
དུ་བྱས་ན་ཆོས་ཀྱི་ཁྱད་པར་དང་འགལ་ཏེ། རྟག་པ་ཆ་མེད་ནི་འདུས་བསགས་
ཀྱིས་ནམ་ཡང་བྱ་མི་ནུས་ཏེ་ནུས་ན་འདུས་བསགས་མིན་པ་ཉམས་སོ། །དེས་ན་དེ་
འདྲ་ཟོལ་སྦྱོར་གྱི་རྟགས་བླུན་པོའི་སྨྲ་བའོ། ། གྲངས་ཅན་པའི་རྟགས་འདི་འགལ་
ཚུལ་རྣམ་འགྲེལ་གྱི་གཞུང་འཆད་པ་རྣམས་ཀྱིས་སྣ་ཚོགས་བཤད་ཀྱང་བདག་གིས་
འདི་ན་བཤད་པ་ཙམ་ཁོ་ན་ལེགས་པར་གནས་སོ། །ཞེས་གསུངས་པ་ལྟར་ཤེས་པར་
བྱའོ། །གཉིས་པ་ལ། དངོས་དང་དེ་ཡི་ལན་འགོག་པའོ། །དང་པོ། འདིས་ནི་
གཉིས་བཅས་སྦྱོར་བ་ལ། །སོགས་ཏེ། དེ་ཡང་རྒྱང་འཕེན་པ་ན་རེ། བུམ་པ་
ཆོས་ཅན། འཇིག་རྟེན་ཕ་རོལ་ནས་མ་འོངས་པའི་སྐྱེས་བུའམ་བུམ་པ་གང་རུང་
གི་གཉིས་དང་བཅས་པ་ཡིན་ཏེ། ཨུཏྤལ་མ་ཡིན་པའི་དངོས་པོ་ཡིན་པའི་ཕྱིར།
དཔེར་ན་རྩིག་ལྡན་བུམ་པ་བཞིན། ཞེས་ཟེར། ཡང་ན་ལུས་སེམས་རྫས་གཅིག་
པའི་སྐྱེས་བུ་དང་བུམ་པ་གང་རུང་གི་གཉིས་བཅས་ཡིན་ཏེ་ཞེས་འགོད་ཀྱང་་་་་
འདྲའོ། །དེ་ལ་འདི་པའི་ཞེ་འདོད་ལ། ལུས་སེམས་རྫས་གཅིག་པའི་སྐྱེས་བུའམ་
འཇིག་རྟེན་གཞན་ནས་མ་འོངས་པའི་སྐྱེས་བུའི་གཉིས་བཅས་དངོས་སུ་སྨྲས་ན།།
སྒྲུབ་མི་ནུས་པར་བསམས་ནས་གཡོ་ཐབས་ཀྱིས་བུམ་པ་དང་གང་རུང་གི་གཉིས་
བཅས་ཞེས་བཀོད་ནས། སྤྱིར་དངོས་པོ་ཡིན་ན་གཅིག་པུ་དེར་མ་ངེས་པས་་་་
གཞན་གང་རུང་གི་གཉིས་བཅས་ཙམ་གྱི་ཁྱབ་པ་འགྲུབ་པས་ན། སྐབས་སུ་་་
ཨུཏྤལ་མིན་པའི་དངོས་པོ་ཡིན་ཙམ་གྱི་ཕྱོགས་ཆོས་བུམ་པའི་སྟེང་དུ་གྲུབ་ལ། དེ་
གྲུབ་ན་སྤྱིར་གཉིས་བཅས་ཙམ་དུ་གྲུབ་ཅིང་། སྦྱོར་ངག་ཏུ་གློ་བུར་བའི་སྐྱེས་བུ་
དང་བུམ་པ་གང་རུང་གི་ གཉིས་བཅས་ཞེས་སྨོས་པས་བུམ་པ་བུམ་པའི་ གཉིས་
257



བཅས་ཡིན་མི་སྲིད་པས་གློ་བུར་བའི་སྐྱེས་བུའི་གཉིས་བཅས་སུ་འགྲུབ་ལ། དཔེ་
རྩིག་རྩར་བཞག་པའི་བུམ་པ་ལ་བུམ་པ་དེ་རྩིག་པའི་གཉིས་བཅས་སུ་འགྲུབ་པ་
བཞིན་ནོ་སྙམ་པའོ། །དེ་ལ་ཞེ་འདོད་ལྟར་ན་ཁྱབ་པ་གཏན་མི་འགྲུབ་སྟེ། བུམ་
པ་བུམ་པའི་གཉིས་བཅས་ཡིན་པ་འགལ་ལ་གློ་བུར་གྱི་སྐྱེས་བུའི་གཉིས་བཅས་མི་
སྲིད་པའི་ཕྱིར་གང་རུང་གི་གཉིས་བཅས་གཏན་ནས་མིན་ནོ། །དཔེ་ལའང་གློ་བུར་
བའི་སྐྱེས་བུའི་གཉིས་བཅས་ནམ་ཡང་མི་འགྲུབ་བོ། ། ཞེས་སོ། །དེ་བཞིན་དུ་ཡང་
ཡིད་བཞིན་མཛོད་ཀྱི་དཀའ་གནད་གསལ་བྱེད་ལས། རྒྱང་འཕེན་པའི་སྐབས་སུ་
འཇིག་རྟེན་སྔ་ཕྱི་མེད་དེ། ལུས་སེམས་རྫས་གཅིག་པའི་ཕྱིར་དང་ཞེས་སོགས་ཀྱི་
དོན་རིམ་བཞིན་དུ་དེ་ཡང་ལུས་རྡུལ་ཕྲན་དུ་དེངས་པས་ སོགས་ཀྱིས་བཤད་ལ།
འདི་སྐབས་གཉིས་བཅས་ཞེས་པ་ནི་རྒྱང་འཕེན་པས་འཇིག་རྟེན་ཕ་རོལ་མེད་པའི་
གཏན་ཚིགས་བཀོད་པ་ཡིན་ཏེ། དེ་ཡང་ཟོལ་སྦྱོར་གྱི་སྒོ་ནས་གྲུབ་པའི་རེ་བས་
འདི་སྐད་དུ། བུམ་པ་ཆོས་ཅན། འཇིག་རྟེན་ཕ་རོལ་ནས་མ་འོངས་པའི་སྐྱེས་
བུའམ། བུམ་པ་གང་རུང་གི་གཉིས་དང་བཅས་པ་ཡིན་ཏེ། ཨུཏྤལ་མ་ཡིན་
པའི་དངོས་པོ་ཡིན་པའི་ཕྱིར། བུམ་ལྡན་རྩིགས་པ་བཞིན་ཞེས་འགོད། ཡང་ན་
ཆོས་ཅན་དང་རྟགས་དང་དཔེ་འདྲ་བ་ལ་ལུས་སེམས་རྫས་གཅིག་པའི་སྐྱེས་བུའི་
ལུས་དང་བུམ་པ་གང་རུང་གི་གཉིས་དང་བཅས་པ་ཡིན་ཏེ་ཞེས་སྦྱར། དེ་གཉིས་
གང་ཡིན་ཡང་དོན་འདྲ་ སྟེ། འཇིག་ རྟེན་ ཕ་རོལ་ མེད་ པར་སྒྲུབ་པའི་གཏན་་་
ཚིགས་དངོས་སུ་འགོད་མ་ནུས་ནས། བུམ་པ་དེ་ལུས་སེམས་རྫས་གཅིག་པའི་
སྐྱེས་བུའི་ལུས་སམ། འཇིག་རྟེན་ཕ་རོལ་ནས་མ་འོངས་པའི་སྐྱེས་བུའི་ གཉིས་
བཅས་སུ་སྒྲུབ་པ་རྟགས་ ཨུཏྤལ་མིན་པ་བཀོད་ནས་འདི་སྙམ་དུ། བུམ་པ་ལ་
ཨུཏྤལ་མིན་པའི་ཕྱོགས་ཆོས་གྲུབ་ལ། དཔེ་བུམ་པ་ རྩིགས་ རྩར་བཞག་ པ་ན་་་
རྩིགས་པ་དེ་ལ་གང་རུང་གི་གཉིས་བཅས་ཀྱི་ཁྱབ་པ་གྲུབ་སྟེ་རྩིགས་པ་དེ་ཨུཏྤལ་མིན་
པའི་དངོས་པོ་ཡིན་ལ། བུམ་པའི་གཉིས་བཅས་ཀྱང་ཡིན་པའོ། །དེ་ལྟ་ན་སྐབས་
ཀྱི་ཆོས་ཅན་བུམ་པ་ནི་བུམ་པ་རང་ཉིད་ཀྱི་གཉིས་བཅས་སམ་ཟླ་བཅས་སུ་མི་སྲིད་
258



པས། སྐབས་འདིར་སྨོས་པའི་ཟླ་བོ་འཇིག་རྟེན་ཕ་རོལ་ནས་འོངས་པ་མིན་པའི་
སྐྱེས་བུའམ། ལུས་སེམས་རྫས་གཅིག་པའི་སྐྱེས་བུའི་གཉིས་བཅས་ལས་འོས་མེད་
པས་དེ་སྒྱུ་ཐབས་ཀྱིས་འགྲུབ་པར་རེ་བའོ། །དེ་ལ་དངོས་པོ་ཡིན་ན་དངོས་པོ་་
གཞན་གྱི་གཉིས་དང་བཅས་པས་ཁྱབ་པ་ཡོད་པ་ནི་སྤྱིར་བཏང་སྟེ། དངོས་པོ་
རྣམས་ནི་གཅིག་ཁོ་ན་མིན་པར་དུ་མ་སྲིད་པས་ན་དངོས་པོ་ཡིན་ཚད་རང་དང་ཅིག་
ཤོས་སུ་བགྲང་རྒྱུ་ཡོད་པ་ཙམ་གྱི་གཉིས་བཅས་ཡིན་ལ། དེའི་ཕྱིར་ཨུཏྤལ་མིན་
པའི་དངོས་པོ་ཡིན་ནའང་གཉིས་བཅས་ཙམ་ཡིན་པ་གཞིར་བཞག་ལ་བསམས་ནས།
ངག་སྦྱོར་བའི་སྐབས་སུ་སྐྱེས་བུའི་ཚིག་ཚིག་གྲོགས་སུ་བཞག་པས་གཉིས་བཅས་སུ་
འདོད་ན་སྐྱེས་བུའི་གཉིས་བཅས་གྲུབ་པ་ལས་འོས་མེད་ལ། སྐྱེས་བུ་དེ་ཡང་
འཇིག་རྟེན་ཕ་རོལ་ནས་མ་འོངས་པའམ། ལུས་སེམས་རྫས་གཅིག་པའི་ཆོས་དང་
ལྡན་པར་སྨྲས་པས་དོན་ལ་སྐྱེས་བུ་ནི་འཇིག་རྟེན་ཕ་རོལ་ནས་མ་འོངས་པའམ།
ལུས་སེམས་རྫས་གཅིག་པས་ལུས་ཀྱི་སྔོན་དུ་བློ་མེད་ལ། ལུས་ཞིག་ནས་ཀྱང་
སེམས་མེད་པས་འཇིག་རྟེན་སྔ་ཕྱི་མེད་པར་གྲུབ་སྙམ་པའོ། །དེའང་དེ་འདྲའི་སྐྱེས་
བུའི་གཉིས་བཅས་རྐྱང་བར་སྨྲས་ན་དཔེ་ལ་རྗེས་འགྲོ་བསྟན་མི་ནུས་པས་འཇིགས་
ནས། བུམ་པ་དང་གང་རུང་གི་གཉིས་བཅས་ཞེས་གཡོ་ཐབས་སུ་འགོད་པའང་།
འདི་ལྟ་བུའི་ཟོལ་སྦྱོར་གྱི་རྟགས་དེས་ཞེ་འདོད་ནི་སྒྲུབ་པར་མི་ནུས་པས་ཅི་ཡང་མི་
ཕན་ལ། སྨྲས་ཆོས་ལ་སྨྱོན་པ་གཏོལ་མེད་ཀྱི་རྡོལ་ཐབས་སྨྲ་བ་ལྟ་བུའི་སྐྱོན་ཆགས་
པ་ལས་ལེགས་པ་ཅི་ཡང་མེད་དེ། སྤྱིར་དངོས་པོ་ལ་དུ་མ་ཡོད་པས་དངོས་པོ་གང་
ཡང་གཉིས་དང་བཅས་པ་ཙམ་ནི་གྲུབ་ཟིན་པས་བསྒྲུབ་མི་དགོས་ལ། སྐབས་ཀྱི་
ངག་སྦྱོར་གྱི་དོན་ལྟར་ན་གང་རུང་གི་གཉིས་བཅས་གཏན་ནས་མིན་ཏེ་བུམ་པ་བུམ་
པའི་གཉིས་བཅས་དང་གློ་བུར་བའི་སྐྱེས་བུའི་གཉིས་བཅས་གཉིས་ཀ་མིན་པའི་
ཕྱིར་ཏེ། བུམ་པ་བུམ་པའི་ཟླ་བོར་འགལ་ལ། གློ་བུར་བའི་སྐྱེས་བུ་རི་རྭ་བཞིན་
དུ་གཞི་མ་གྲུབ་པས་དེའི་གཉིས་བཅས་ཡིན་པ་འགལ་ལོ། །དེས་ན་དཔེ་བུམ་ལྡན་
རྩིགས་པ་ལའང་སྤྱིར་གཉིས་བཅས་ཙམ་ཡོད་ཀྱང་སྐབས་འདིའི་ཞེ་འདོད་ཀྱི་གཉིས་
259



བཅས་ནི་གཏན་མེད་པས་ཅི་ཡང་མི་ཕན་ནོ། །གལ་ཏེ་ལུས་བུམ་མ་ཕྱེས་པར་དེ་
གཉིས་ཐུན་མོང་གི་སྤྱི་ཙམ་ལ་བཟུང་ན་རུང་སྙམ་ན་མི་རུང་སྟེ་ལུས་བུམ་གཉིས་མིན་
པའི་གང་རུང་ཞེས་པ་དོན་གཞན་ཅི་ཡང་མེད་པས་སོ། །འོ་ན་སྒྲ་ཆོས་ཅན། མི་
རྟག་སྟེ། བྱས་པའི་ཕྱིར། བུམ་པ་བཞིན་ཞེས་པ་ལའང༌། དཔེ་དང་ཆོས་
ཅན་ལ་ཐུན་མོང་དུ་གནས་པའི་བྱས་པ་དང༌། མི་རྟག་པ་མེད་པས་དེ་ཡང་མི་
གྲུབ་བོ་ཞེ་ན་མི་མཚུངས་སྟེ། མི་རྟག་པ་ཙམ་སྒྲ་དང་བུམ་པའི་ཁྱད་པར་མ་ཕྱེས་
པར་སྒྲུབ་རུང་སྟེ་སྒྲ་བུམ་གཉིས་ཀའང་མི་རྟག་པར་ཁྱད་མེད་པས་ན་མི་རྟག་པ་དེ་
གཉིས་ཀ་ལ་ཡོད་ཀྱང་། ལུས་བུམ་གང་རུང་གི་སྤྱི་ཞེས་པ་དོན་གཞན་ཞིག་ཡོད་
པར་གྱུར་ན། བུམ་པ་ལ་མི་རྟག་པ་ཡོད་པ་བཞིན་དུ་ལུས་བུམ་གང་རུང་ཞེས་
པའང་ཡོད་པར་འགྱུར་དགོས་ན་དེ་མི་སྲིད་པའི་ཕྱིར་རོ། །དེས་ན་དེ་འདྲའི་རྟགས་
འགོད་པ་ནི་གྱི་ན་སྟེ། རྣམ་འགྲེལ་ལས། བརྗོད་བྱས་སྟོང་པ་བརྗོད་རྣམས་
ཀྱི། །འདི་དེ་མི་ཤེས་ཀྱིས་བསླད་ཡིན། ། ཞེས་གསུངས་པ་བཞིན་ནོ། །ཞེས་སོ། །
གཉིས་པ་ལ། དངོས་དང་རང་ལ་དེ་མི་མཚུངས། ། དང་པོ། ཅི་སྟེ་ཡང་། །
བསྒྲུབ་པར་བྱ་བ་སྤྱིར་འདོད་ན། །སོགས། གཉིས་པ་ལ། འཇིག་ལ་མཚུངས་
པར་ཐལ་བ་སྤང་། ། རྗེས་འགྲོ་མེད་ལ་ཐལ་བ་སྤང༌། །འགལ་བར་ཐལ་བ་སྤང་བ་
འོ། ། དང་པོ། སྒྲ་དང་བུམ་པའི་ཁྱད་པར་གྱིས། ། སོགས། གཉིས་པ། མི་
རྟག་སྒྲ་ཡི་ཁྱད་པར་ཅན། ། སོགས། གསུམ་པ། ཆོས་ཅན་ཁྱད་པར་ཅན་དེ་
ནི། ། སོགས་ཏེ། དེས་ན་མི་རྟག་པའི་སྤྱི་ཙམ་ཞིག་སྒྲུབ་བོ་ཞེས་པ་སྤྱི་རྟག་དངོས་
དེ་མ་ཡིན་གྱི་ལྡོག་པ་ཙམ་གྱི་རྒྱུ་མཚན་ཅན་བློ་ངོར་གྲུབ་པའི་སྤྱི་མཚན་དེ་སྒྲ་ལ་སྦྱར་
ཏེ་བཟུང་བ་ཡིན་ལ། བཟུང་བ་ལྟར་དུ་སྒྲའང་སྐད་ཅིག་གཉིས་པར་མི་གནས་པ་
ཡིན་གྱི་སྤྱི་ཞེས་པ་ཡན་གར་བ་གང་ཡང་མེད་དོ། ། གཉིས་པ་རང་ཉིད་སྨོས་པའི་
དགོས་པ་ལ། འཐད་པར་གྱུར་པ་རང་ལུགས་བཞག ། མི་འཐད་འགྲེལ་བྱེད་
གཞན་ལུགས་བཀག ། དང་པོ་ལ། མདོར་བསྟན་རྒྱས་བཤད་དོན་བསྡུ་་་
གསུམ། །དང་པོ། ཆོས་ཅན་གཅིག་ལ་བསྟན་བཅོས་ལས། །སོགས། གཉིས་པ་ལ།
260



གཞན་སྡེ་ལུང་དོན་བསྒྲུབ་བྱ་དང༌། །རང་སྡེས་དེ་འདོད་བཀག་པ་འོ། །དང་པོ་ལ།
འདོད་པ་བརྗོད་དང་མི་འཐད་ སྟོན། ། དང་པོ། གལ་ཏེ་བསྟན་བཅོས་ཁས་་་་
བླངས་ཕྱིར། །སོགས། གཉིས་པ་ལ། རྗེས་དཔག་ཡུལ་ལ་ལུང་མི་གནོད། །དེ་
ཕྱིར་འགལ་ཡང་སྒྲུབ་བྱེད་ཡིན། ། དང་པོ་ལ། ལུང་གནོད་སྒྲུབ་བ་ལ་ ཐལ་བ་
འཕེན། །ལུང་གིས་གནོད་མི་གནོད་ཡུལ་བསྟན། ། དང་པོ་ལ། ཐལ་བ་བརྗོད་
དང་ དེ་ ལན་ འགོག ། དང་ པོ། སྒྲ་ མི་ རྟག་ པར་ བསྒྲུབ་ པ་ ན། ། སོགས།
གཉིས་པ་ལ། ལན་གྱི་ཁྱད་པར་རིགས་པས་བཀག །དེ་ཡི་དོན་ནི་བསྡུ་བ་འོ། །
དང་པོ། སྐབས་ མིན་ ཕྱིར། ། མིན་ན་དེ་ནི་ གཞན་ལའང་མཚུངས། ། སོགས།
གཉིས་པ། མེད་ན་མི་འབྱུང་མིན་དོན་ལ། ། སོགས། གཉིས་པ་ལུང་གིས་་་་
གནོད་པ་དང་མི་གནོད་པའི་ཡུལ་ཕྱེས་ཏེ་བསྟན་པ་ལ། གཞལ་བྱ་གཉིས་པར་
ལུང་མི་དགོས། །ཡང་དག་ལུང་གིས་གསུམ་པར་གཞལ། ། དང་པོ་ལ། དངོས་
དང་དེ་ལ་རྩོད་པ་སྤང༌། །དང་པོ། རྗེས་དཔག་རང་གི་སྤྱོད་ཡུལ་ལ། །སོགས་ཏེ།
དེས་ན་ཐོག་མར་རང་སྟོབས་ཁོ་ནས་དཔྱད་པ་དཔྱིས་ཕྱིན་པར་འཇུག་མ་ནུས་པ་
དག་ལའང༌། ཡང་དག་པའི་ལུང་གི་སྣང་བ་ལ་བརྟེན་ནས་རྗེས་སུ་དཔག་པ་ཕྱིན་
ཅི་མ་ལོག་པ་སྐྱེས་པ་ནས་རྗེས་དཔག་གིས་གཅོད་ནུས་པར་སོང་བ་དེ་ལ་རྗེས་དཔག་
ཉིད་ཀྱིས་དཔྱད་པར་བྱ་བ་ལས་ལུང་གིས་བསྒྲུབ་མི་དགོས་ན་རྗེས་སུ་དཔག་པ་དང་
འགལ་བའི་ལུང་སྒྲུབ་བྱེད་དུ་མི་འགྲོ་བ་ལྟ་ཅི་སྨོས་ཏེ། དེས་ན་ཕྲ་བའི་མི་རྟག་པ་
དང་བདག་མེད་པ་སོགས་རྗེས་སུ་དཔག་པས་འགྲུབ་ནུས་པ་རྣམས་ཀྱང་ཡང་དག་
པའི་ལུང་ལ་སྦྱངས་པའི་བློ་གྲོས་ཀྱི་ཤེད་མོང་རྒྱས་པ་ན་བདག་ཉིད་ཀྱི་བློ་ཡི་ནུས་
པས་དངོས་པོའི་སྟོབས་ཀྱིས་ཞུགས་པའི་རིགས་པ་ལས་བསྒྲུབས་པས་རྒོལ་བ་གང་
ཞིག་ལུང་དེ་ཁས་མི་ལེན་པ་དག་གི་ངོར་ཡང་འགྲུབ་ནུས་ཏེ། མགོན་པོ་བྱམས་
པས། ཇི་ལྟར་གློག་སྒྲོན་ནོར་བུ་ཉི་ཟླ་ལ། ། བརྟེན་ནས་མིག་དང་ལྡན་པ་ལྟ་བ་
བཞིན། ། དེ་བཞིན་ཆོས་སྤོབས་དྲི་མེད་འོད་མཛད་པ། །ཐུབ་ལ་བརྟེན་ནས་འདི་
ཉིད་རབ་ཏུ་བཤད། ། ཅེས་པ་དང་ཚུལ་མཚུངས་སོ། ། གཉིས་པ། དེ་ཚེ་རྩོད་
261



དོར་འགྱུར་ཞེ་ན། །སོགས། གཉིས་པ་ལ། ཤིན་ལྐོག་ཁོ་ནར་ལུང་སྒྲུབ་བྱེད། །
དེ་ལས་གཞན་དུ་ཧ་ཅང་ཐལ། ། དང་པོ། དེ་ལྟར་ཡུལ་གཉིས་རྣམ་དག་ན། །
སོགས་ཏེ། དཔེར་ན་མགོན་པོ་འོད་དཔག་ཏུ་མེད་པའི་མཚན་བཟུང་ཞིང་དད་
འདུན་བསྐྱེད་ན་ཞིང་དེར་སྐྱེ་ཞེས་གསུངས་པའི་ལུང་དེས་སོ་སོའི་སྐྱེ་བོ་ཡང་འཕོས་
མ་ཐག་ཏུ་ཞིང་དེར་སྐྱེ་བ་ཡོད་ཅེས་པ་ལྟ་བུ་ལུང་གིས་བསྒྲུབ་པ་ན། ཞིང་དེ་ན་སྐྱེ་
བ་གཅིག་གིས་ཐོགས་པ་ཤ་སྟག་ཏུ་གསུངས་པ་ལྟ་བུའི་ལུང་དེས་བསྒྲུབ་བྱའི་ཆོས་ལ་
གནོད་དོ་སྙམ་པ་དང་། འཕགས་ལམ་ཐོབ་པ་ལོ་གྲངས་མེད་ཀྱི་ཚོགས་བསགས་
པའི་མོས་སྤྱོད་ཀྱི་ལམ་སྔོན་དུ་འགྲོ་བས་ཁྱབ་པ་དེ་ལྟ་བུའི་མེད་ན་མི་འབྱུང་གི་
འབྲེལ་པ་ལ་ལུང་གཞན་གྱིས་གནོད་དོ་སྙམ་པ་ལྟ་བུ་ནི་ལུང་དེས་བསྒྲུབ་བྱ་དེ་མི་
འགྲུབ་པའི་གེགས་ཡིན་ནོ། །དེ་ལྟར་བཤད་པའི་ལུང་དེ་དག་དང་སྐབས་ཀྱི་ལུང་དེ་
འགལ་བ་མེད་པར་སྒྲུབ་མ་ནུས་ན་ལུང་གིས་གནོད་པའི་ཕྱིར་སོ་སྐྱེ་བདེ་བ་ཅན་དུ་
སྐྱེ་བར་ལུང་གིས་སྒྲུབ་པ་དེ་འགྲུབ་པ་མ་ཡིན་ནོ། །འོན་ཀྱང་བདེ་བ་ཅན་དུ་སྐྱེས་པ་
ཐམས་ཅད་སྐྱེ་བ་གཅིག་གིས་ཐོགས་པར་གསུངས་པ་ཡིན་མོད་ཀྱི་སོ་སྐྱེ་ཚེ་བརྗེས་མ་
ཐག་ཏུ་དེར་སྐྱེས་པས་ལུང་དོན་དེ་ལ་གནོད་པ་མ་ཡིན་ཏེ། ཞིང་དེར་སྐྱེས་ཕན་
ཆད་སྐྱེ་བ་གཅིག་གིས་ཐོགས་པར་གདོན་མི་ཟ་བ་ཡིན་ཏེ། སྒྲ་མི་སྙན་པ་ལོ་སྟོང་
དུ་ངེས་པ་དང་ཤི་ནས་རྩ་གསུམ་དུ་སྐྱེ་བར་ངེས་པ་བཞིན་ནོ། །དེར་ཡང་བྱང་ཆུབ་
ཤིང་གི་དབང་པོའི་དྲུང་ན་བཞུགས་པའི་དེ་བཞིན་གཤེགས་པ་མཇལ་བ་ན་་་་་་
གཟུངས་དང་ཏིང་ངེ་འཛིན་གྱི་ཁྱད་པར་ཐོབ་ནས་ཆོས་ཀྱི་མིག་རྡུལ་དང་བྲལ་བ་
ཐོབ་པར་འགྱུར་བ་ཡིན་ལ། ཞིང་དེར་སྐྱེ་བ་ལ་རྒྱུ་མོས་སྤྱོད་ཀྱི་སྐབས་རིམ་སྦྱོང་
སྔོན་དུ་སོང་ངེས་པ་ཅན་མི་ དགོས་ཏེ། དེ་བཞིན་ གཤེགས་ པའི་སྨོན་ལམ་གྱི་
སྟོབས་ལས་འཆི་བའི་ཚེ་སངས་རྒྱས་ཀྱི་སྣང་བ་མཐོང་བ་དང༌། ཐེ་ཚོམ་ཟ་བ་དག་
ཀྱང་རེ་ཞིག་པད་མའི་སྦུབས་སུ་ལོ་ལྔ་བརྒྱར་སངས་རྒྱས་མཐོང་མི་ནུས་པའི་སྒྲིབ་པ་
དང་བཅས་པ་ཡོད་པར་གསུངས་པ་འདིས་འཕགས་ལམ་ཐོབ་ནས་གཟོད་སྐྱེ་བ་ཁོ་
ན་ཡིན་པའི་དོགས་པ་བཟློག་པར་མཛད་ལ། གཞན་ཡང་ཆོས་སྤངས་པ་དང་
262
ས
=
wren
+Don
%A
=»
ལསས



མཚམས་མེད་བྱེད་པ་མ་གཏོགས་པ་ཞེས་དམིགས་བསལ་བས་ན་ སངས་རྒྱས་ཀྱི་
མཐུ་བསམ་གྱིས་མི་ཁྱབ་པ་ལས་སྔགས་ཀྱི་སྤྱོད་པ་དག་གིས་དུས་ཐུང་ངུས་འབྲས་བུ་
རྙེད་ནུས་པ་བཞིན་དུ་མོས་སྤྱོད་ཀྱི་གནས་སྐབས་ཐུང་ངུས་རྫོགས་ནུས་པར་ལུང་
ཉིད་ཀྱིས་གྲུབ་པ་ལས་དེ་མི་སྲིད་པར་སྒྲུབ་པའི་རྗེས་དཔག་མི་འཇུག་ལ། ལུང་
རང་ལ་བརྟེན་ནས་བསྒྲུབ་བྱ་དངོས་ལ་གནོད་པའམ། མེད་ན་མི་འབྱུང་གི་དོན་
གཞན་ལ་གནོད་པའང་བསྒྲུབ་ཏུ་མེད་པ་ལྟ་བུ་དཔེར་བྱས་ནས་ལུང་གིས་བསྒྲུབ་བྱ་
སྒྲུབ་ཚུལ་རྣམས་ཁོང་དུ་ཆུད་པར་བྱའོ། ། དེ་བཞིན་དུ་སངས་རྒྱས་ལ་ཕུལ་བའི་
དངོས་པོ་ཆུང་ངུས་བདེ་འབྲས་རྒྱ་ཆེན་པོ་འགྲུབ་པའི་ཚུལ་ལུང་ལས་བསྟན་པ་ལྟ་བུ་
རྣམས་ལ་ལུང་གིས་གནོད་པ་བསྒྲུབ་མི་ནུས་པས་དེ་ལྟར་གྲུབ་པ་ཡིན་ལ། ཕྱག་
འཚལ་བ་པོ་འདི་འཁོར་ལོས་སྒྱུར་བའི་རྒྱལ་པོ་མང་པོར་འགྱུར་ངེས་སོ་ཞེས་ལུང་
གིས་སྒྲུབ་པ་ལྟ་བུ་ལ། ལུང་ལས་དགེ་བའི་རྩ་བ་མི་མཐུན་ཕྱོགས་ཀྱིས་འཇོམས་
པར་མ་གྱུར་ན་དེ་ལྟར་འགྱུར་བར་གསུངས་པས་ན་མཐའ་གཅིག་ཏུ་ངེས་པར་སྒྲུབ་
མི་ནུས་པ་ལྟ་བུ་ནི་ལུང་ལ་བརྟེན་ནས་དཔྱོད་པའི་ཚེ་ལུང་གིས་ཁས་བླངས་ལ་གནོད་
པ་ལྟ་བུ་སོགས་ཞིབ་ཏུ་ཕྱེས་ན་གནས་གསུམ་པ་ལུང་གིས་གཞལ་ཀྱང་ལུང་དོན་ལ་
ལུང་གིས་གནོད་མི་གནོད་དངོས་སྟོབས་ལ་རག་ལས་པས་ཤིན་ཏུ་ཞིབ་མོའི་བློ་ཅན་
གྱིས་རྟོགས་པར་བྱ་བ་ ཁོ་ནའོ། ། གཉིས་པ་ དེ་ ལྟར་མིན་ན་ ཧ་ ཅང་ཐལ་བ་ལ།
དང་པོ། དཔྱད་པ་ཀུན་ལ་ལུང་དགོས་དང༌། །བྱེ་བྲག་བསྒྲུབ་བྱར་དགོས་སྐྱོན་
བརྗོད། །དང་པོ། དཔྱད་པ་ཀུན་ལ་བསྟན་བཅོས་དག །སོགས། གཉིས་པ།
གལ་ཏེ་དཔེ་ལ་བསྟན་བཅོས་ཀུན། །སོགས། གཉིས་པ་རིགས་པས་གྲུབ་ན་ལུང་
དང་འགལ་ཡང་སྐྱོན་མིན་པ་ལ། ལུང་འགལ་ཡང་རྗེས་དཔོག་མི་ལྡོག ། དེས་
ན་དེ་འགལ་སྨྲས་སྐྱོན་མིན། །དང་པོ། མི་འཁྲུལ་བས་ན་རང་བཞིན་དང༌། །
སོགས། གཉིས་ པ་ ལ། རིགས་ པ་ བརྗོད་ དང་ དེར་ རྩོད་ སྤང་། ། དང་ པོ།
གཏན་ཚིགས་བརྗོད་དང་མ་བརྗོད་ཀྱང་། ། སོགས། གཉིས་པ་ལ། མ་གྲུབ་
བརྗོད་དང་འདི་མི་མཚུངས། ། གཉིས་ཀའང་འགྲུབ་པ་མིན་པ་སྤང་། ། དང་པོ།
263



གཏན་ཚིགས་ལྟར་སྣང་གཞན་དག་ལ། ། སོགས། གཉིས་པ་ལ། དངོས་དང་
དེ་ཡི་རྒྱུ་མཚན་གཉིས། །དང་པོ། གལ་ཏེ་བསྟན་བཅོས་ལ་ལར་འགའ། ། སོགས།
གཉིས་པ་ལ། དངོས་དང་དེ་ལན་བརྒྱུད་མར་བཀག ། དང་པོ། ཆོས་ཅན་
གཅིག་ལ་འགལ་བ་དག ། སོགས་ཏེ། དེ་ལྟར་རིགས་པ་ཅན་པ་སོགས་ཡང་
དག་པའི་རྒྱུ་མཚན་མེད་པར་ལུང་ཁས་བླངས་ནས་ལུང་དེ་དང་ལྡན་པར་གཞལ་
བྱའི་གནས་གསུམ་ ག་ གཏན་ལ་འབེབས་ཟེར་བ་ནི་ཤིན་ ཏུ་བླུན་པའི་རྟགས་ཏེ།
རིགས་པས་གཅོད་ནུས་ཀྱི་ཡུལ་རིགས་པས་གྲུབ་ན་དེ་དང་འགལ་བའི་ལུང་དེ་ལུང་
ཡང་ དག་ མིན་ པར་ ཤེས་དགོས་ ཀྱི་ ལུང་ གིས་ རིགས་ པ་ སུན་འབྱིན་མི་ནུས་ལ།
ལུང་ཕལ་གྱི་དོན་ལ་དངོས་སྟོབས་ཀྱི་གནོད་པ་སྲིད་པའི་ཕྱིར་རིགས་པས་གནོད་ན་
ལུང་འདོར་དགོས་ཀྱི་ལུང་གིས་གནོད་པས་རིགས་པ་འདོར་མི་རུང་སྟེ། གཤེད་
བྱེད་ཤོམ་པ་སྟོན་པའི་ནང་ཡན་པ་གསོད་པ་བཞིན་ནོ། །དེས་ན་རང་གི་བློ་སྐྱོན་
གྱིས་བསླད་པས་སྒྲུབ་བྱེད་ལྟར་སྣང་མིན་པར་ཡང་དག་པའི་རིགས་ལམ་གྱིས་
གཞལ་བྱའི་གནས་དང་པོ་གཉིས་ཚུལ་བཞིན་ངེས་ནུས་ན་དེ་དང་འགལ་ངེས་པའི་
ལུང་ཁས་མི་བླང་ལ། གནས་གསུམ་པ་ནི་ཡང་དག་པའི་ལུང་ལ་ལྟོས་པ་ལས་
རིགས་པའི་འཇུག་ཡུལ་མིན་ཞིང་། དངོས་སྟོབས་ཀྱི་རིགས་པའང་བདེན་གཉིས་
ཀྱི་གནད་ཟབ་མོ་ལ་ཇེ་བས་ཇེ་ཟབ་ཏུ་སོང་བར་ཐེག་པའི་རིམ་པ་དང་བསྟུན་པར་
རྟོན་པ་བཞིའི་ཚུལ་གྱིས་མཐར་ཕྱིན་པར་འཇུག་དགོས་ཀྱི། ཉི་ཚེ་བའི་བློ་མིག་ཁོ་
ནས་ཐེག་པ་ཆེན་པོའི་ལུང་འདོར་བ་ནི་སྙིགས་དུས་སུ་མང་བར་འདུག་སྟེ། དེ་
དག་ནི་ཐེག་པ་ཆེན་པོའི་མིང་བཏགས་ཀྱང་ཐེག་ཆེན་གྱི་རིགས་པ་སྨྲ་བ་ཞེས་མི་བྱ་སྟེ
རང་ཉིད་རློམ་པས་བསྒྱིངས་པ་ཙམ་དུ་ཟད་དོ། ། གལ་ཏེ་ཚད་མས་གནོད་ཀྱང་
འདོར་དུ་མི་རུང་སྟེ་རང་གི་ལུང་ཡིན་པའི་ཕྱིར་རོ་སྙམ་ན། རང་གི་ལུང་ཞེས་མ་
གྲུབ་ཀྱང་ཞེན་པའི་བག་ཆགས་ཀྱི་རྗེས་སུ་ནན་གྱིས་འཇུག་པ་ལ་རིགས་པས་ཅི་བྱ་སྟེ།
གྲུབ་མཐའི་གདོན་གྱིས་ཟིན་པ་དག་ལམ་དུ་གཞུག་པ་ནི་རེ་ཞིག་བདག་ཉིད་ཆེན་པོ་
རྣམས་ཀྱིས་ཀྱང་དཀའ་བའི་གནས་སུ་དགོངས་ནས་བཏང་སྙོམས་སུ་མཛད་པའི་
264



འོས་ཡིན་ན་ཕལ་བས་ལྟ་ཅི་སྨོས་ཏེ། འོན་ཀྱང་ཤིང་རྟ་ཆེན་པོ་རྣམས་ཀྱི་རིགས་
ལམ་དྲི་མ་མེད་པ་ལ་ཚུལ་བཞིན་དཔྱད་པའི་བློ་གྲོས་ཀྱི་སྣང་བ་ཇེ་བས་ཇེ་བཟང་དུ་
འཕེལ་བ་ལས་ཐུབ་པའི་དགོངས་པ་ཟབ་མོ་ཆོས་ཀྱི་བདུད་རྩིའི་བཅུད་མྱོང་བར་
ནུས་པས་ན་རིགས་པ་བཞིས་ཚུལ་བཞིན་དཔྱད་པས་རྟོན་པ་བཞི་བསྐྱེད་ནས་ཐེག་
པའི་རིམ་པ་མཐར་ཐུག་པའི་བར་དུ་བློ་གྲོས་ཀྱི་ལུས་རྫོགས་པར་བྱས་ཏེ་ཡེ་ཤེས་ཀྱི་
མིག་སྒྲུབ་པར་གྱིས་ཞེས་འཕྲོས་དོན་དུ་སྨོས་པའོ། །གཉིས་པ། དེ་དག་གནོད་བྱ་
གནོད་བྱེད་ནི། ། སོགས། གཉིས་པ་རང་སྡེ་ལུང་དོན་མཐའ་དག་སྐབས་ཀྱི་་་
བསྒྲུབ་བྱར་འདོད་པ་འགོག་པ་ལ། ཕྱོགས་སྔ་བརྗོད་དང་དེ་འགོག་པའོ། །དང་
པོ། གལ་ཏེ་བསྟན་བཅོས་ཁས་བླངས་ཕྱིར། ། སོགས། གཉིས་པ་ལ། དཔེ་
རྟགས་མ་གྲུབ་དམ་བཅར་ ཐལ། ། རང་སྒྲ་སྨོས་པ་དོན་མེད་ ཐལ། ། དང་པོ་ལ།
ཐལ་བ་འགོད་དང་དེ་ལན་འགོག ། དང་པོ། དཔེ་དང་གཏན་ཚིགས་མ་གྲུབ་
སྨྲ། །སོགས་ཏེ། རྒོལ་བ་རང་གི་འདོད་ཡུལ་སྐབས་སུ་བབ་པ་དེ་ཙམ་རྟགས་ཀྱིས་
བསྒྲུབ་བྱ་ཡིན་པ་ལས་བསྟན་བཅོས་ན་མཐོང་བ་ཐམས་ཅད་སྐབས་དེའི་བསྒྲུབ་
བྱར་བྱེད་དགོས་ན། བསྟན་བཅོས་ལ་ལ་དག་ནས་དཔེ་རྟགས་མ་གྲུབ་པ་བཀོད་
པའང་ཡོད་པས་དེའང་བསྒྲུབ་བྱར་འགྱུར་ཏེ། ཅིས་ཀྱང་རྒོལ་བའི་བསྒྲུབ་བྱ་ཡིན་
པས་སོ། ། འདོད་མི་ནུས་ཏེ། མ་གྲུབ་པ་ནི་སུས་ཀྱང་བསྒྲུབ་མི་ནུས་ལ། མ་
གྲུབ་ཏུ་ཟིན་ཀྱང་སྐྱོན་བཅབས་ནས་གཡོ་ཐབས་ཀྱིས་དེ་བསྒྲུབ་པ་ལ་འབད་ན་རྒོལ་
བ་དེ་འདྲ་བ་རིགས་པར་སྨྲ་བའང་ཇི་ལྟར་ཡིན། གཞན་ཡང་བསྟན་བཅོས་སྐྱོན་
མེད་པ་དག་ན་དཔེ་རྟགས་མ་གྲུབ་པ་དངོས་སུ་སྒྲུབ་བྱེད་དུ་བཀོད་པ་དངོས་སུ་མེད་
ཀྱང་། མ་གྲུབ་པའི་དཔེ་རྟགས་ཀྱང་བསྟན་བཅོས་ཀྱི་བརྗོད་བྱར་སྐབས་འགའ་
ཞིག་ཏུ་འགྱུར་བའི་ཕྱིར་དང༌། གྲངས་ཅན་པའི་ངོར་སངས་རྒྱས་པས་སྒྲ་མི་རྟག་
སྟེ།་བྱས་པའི་ཕྱིར། ཞེས་བཀོད་པ་ན་སྒྲུབ་བྱེད་དེ་ལའང་གྲུབ་བསལ་མེད་ལ་
དཔག་འདོད་ཡོད་ཅིང་བསྟན་བཅོས་ཀྱི་དོན་ཡང་ཡིན་པའི་ཕྱིར་རྒོལ་བའི་དམ་
བཅའ་ཡིན་པར་ཐལ་བར་འགྱུར་རོ། །དེ་ལྟར་སོང་ན་བསྒྲུབ་བྱ་སྒྲུབ་བྱེད་ཀྱི་མཚན་
265



ཉིད་འཆོལ་བར་འགྱུར་རོ། ། གཉིས་པ། གལ་ཏེ་སྒྲུབ་བྱེད་ཉིད་བརྗོད་པ། །
སོགས་ཏེ། འདི་སྐབས་ ཕ་རོལ་པོས་ཁོ་ན་སྨོས་པས་སྒྲུབ་བྱེད་བཅད་ཅེས་མི་
བརྗོད་པར་འདོད་པ་སྨོས་པ་ནི། ཁོ་ནས་སྒྲའི་སྦྱོར་བ་སྐོར་གཅིག་གི་སྒྲུབ་བྱེད་
བཅད་ཀྱི་བསྟན་བཅོས་ནས་བཤད་པའི་སྒྲུབ་བྱེད་ལུགས་དེ་ལ་མི་ཆོད་པའི་ཕྱིར་མ་
སྨྲས་པའམ། རྣམ་ངེས་ལས་ཚིག་ཕྲད་སྨོས་པས་སྐྱོན་མེད་ཅེ་ནའང་རིགས་པས་
ཐོབ་པ་བཟློག་མི་ནུས་པར་གསུངས་སོ། །སྤྱིར་རང་གིས་ཁས་བླངས་པའི་ལུང་འདི་
ཚད་མ་ཡིན་པར་ཁས་ལེན་གྱི་འདི་དང་འགལ་ལམ་གནོད་ཀྱང་རུང་ལྟོས་པ་མེད་དོ་
སྙམ་པའི་རྒོལ་བ་ནི་སུན་ཅི་ཕྱིན་ཡིན་པས་དེ་འདྲ་ཤིན་ཏུ་མི་འོས་ཀྱང་། ལུང་
ནས་བཤད་པའི་དོན་གང་ཡང་རུང་བ་དངོས་སྟོབས་ཀྱིས་སྒྲུབ་པའི་ཚེ་རྟགས་དང་
བསྒྲུབ་བྱའི་འབྲེལ་བ་ཁོ་ན་རིགས་པས་དཔྱད་ནས་ལེགས་པར་གྲུབ་པ་ན་དེ་ཙམ་
གྱིས་བསྒྲུབ་བྱ་དེ་འགྲུབ་པ་ཡིན་གྱི་ལུང་དོན་ལ་ལྟོས་པ་མེད་ལ། དེ་ལྟར་གྲུབ་པ་
ན་དོན་གཅིག་ལ་སྔ་ཕྱིར་འགལ་བ་ཅན་དུ་སྟོན་པའི་ལུང་ཡང་དག་ནི་མི་སྲིད་ལ། །
གདུལ་བྱའི་བློ་རིམ་དང་མཐུན་པར་བསྟན་པའི་དབང་གིས་དྲང་ངེས་ཀྱི་ལུང་དོན་
འགལ་བ་ལྟར་སྣང་བ་རྣམས་ཀྱང་། དགོངས་གཞི་དགོས་པ་དངོས་ལ་གནོད་
བྱེད་ཀྱི་ཚུལ་གྱིས་འགལ་བ་མེད་པར་མཐར་ཐུག་གི་དོན་ལ་འཇུག་ཚུལ་ནི་ཤིང་རྟ་
ཆེན་པོ་རྣམས་ཀྱིས་བསྒྲུབས་ཟིན་པ་ལྟར་ཤེས་པར་བྱའོ། །གཉིས་པ་རང་སྒྲ་སྨོས་པ་
དོན་མེད་པ་ལ། ཐལ་བ་འཕེན་དང་ཉེས་སྤོང་དགག ། དང་པོ། ཕྱོགས་
མཚན་ཕྱི་རོལ་དོན་ཅན་ཡིན། ། སོགས། གཉིས་པ། བསྟན་ བཅོས་འདོད་
འཇུག་དོན་ཞེ་ན། ། སོགས། གསུམ་པ་དོན་བསྡུ་བ་ནི། འདོད་གནོད་མེད་
དང་བསྒྲུབ་བྱ་མིན། །སོགས། གཉིས་པ་རང་ཉིད་ཀྱི་སྒྲའི་དོན་གཞན་དུ་འདོད་
པ་དགག་པ་ལ། འདོད་པ་བརྗོད་དང་དེ་སུན་འབྱིན། ། དང་པོ། གཞུང་
ལུགས་ཀྱིས་བྱས་ཁྱད་པར་དག ། སོགས། གཉིས་པ། མི་འཐད་པ་ཡི་གནོད་
པ་བསྟན། །དེ་ཡི་ལན་གྱི་བྱེ་བྲག་དགག ། དང་པོ། དཔྱད་པ་ཉིད་ཀྱི་སྐབས་
ཀྱིས་ནི། ། སོགས། གཉིས་པ་ལ། ཚད་མས་གྲུབ་ཟིན་ཆོས་ཅན་དང་། ། མ་
266



གྲུབ་རང་མཚན་སེལ་ལན་དགག ། དང་པོ། ཅི་སྟེ་གྲུབ་པར་བསྟན་པ་ཡིས། །
སོགས། གཉིས་པ་ལ། རྣམ་གཅོད་སྒྲ་ནི་དོན་མེད་དང་། །དེ་འདྲའི་སྐྱོན་ཡོང་
ཕྱོགས་སྐྱོན་མིན། །དང་པོ། རྗེས་སུ་དཔག་པ་སྤྱི་ཡི་ནི། ། སོགས། གཉིས་པ།
གལ་ཏེ་ཆོས་ཅན་བསྒྲུབ་བྱར་བྱས། ། སོགས། གསུམ་པ་ཕྱོགས་ཀྱི་མཚན་ཉིད་
དབྱེ་བསྡུའི་དགོས་པ་ལ། དངོས་དང་དེ་ལ་རྩོད་པ་སྤང༌། །དང་པོ་ལ། རྣམ་
གཅོད་དབང་གིས་ལྔ་རུ་བསྟན། །ཡོངས་གཅོད་དུ་ནི་གཅིག་བསྟན་པའོ། །དང་པོ།
རྒྱུ་སོགས་མཚན་ཉིད་བསལ་བྱ་ལ། ། སོགས། གཉིས་པ། བསྒྲུབ་བྱར་ཁས་
བླངས་ཕྱོགས་མཚན་ཉིད། ། སོགས་ཏེ། དེས་ན་རྒོལ་བ་རྨོངས་པའི་དོགས་པ་
བྱུང་བ་བཟློག་པའི་སླད་དུ་ལྔར་སྨོས་ཀྱང་དོན་གྱིས་འདིར་གནད་གཅིག་སྟེ་རྣམ་
པར་སྤྲོས་ཏེ་བཤད་པ་དང་མགོ་སྨོས་པས་གོ་བ་ཟེར་བའི་དཔེ་བཞིན་སྤྱིར་བསྟན་
བཅོས་ ཐམས་ཅད་ཀྱི་ཚིག་རྣམས་ཀྱང་རྒྱས་བསྡུས་སྣ་ཚོགས་པ་དེའི་ཚུལ་གྱིས་་་་
གནས་པ་ཡིན་ཞིང༌། ལྷག་པར་རྨོངས་པ་ཚིག་ལ་འཆེལ་བ་ལ་ནི་དོན་གཅིག་གི་
མཚན་ཉིད་ལའང་རྣམ་བཅད་ཤིན་ཏུ་མང་དགོས་པར་མངོན་པ་ནི་ཕྱི་རོལ་པས་
འབྲེལ་བའི་མཚན་ཉིད་དྲུག་དང་ཚད་མ་དྲུག་ལ་སོགས་པ་བཞག་ཀྱང་མཐའ་མ་
རྫོགས་པ་བཞིན་ནོ། ། གཉིས་པ་རྩོད་སྤང་ནི། རང་ཉིད་འདོད་པ་བརྗོད་པ་
ཡིས། ། སོགས། གཉིས་པ་བསལ་བ་བཤད་པ་ལ། མདོར་བསྟན་པ་དང་རྒྱས་
པར་བཤད། །དང་པོ། ཁས་བླངས་དེ་ཡང་ཚད་མ་ནི། ། སོགས། གཉིས་པ་ལ།
བསལ་བའི་དོན་གྱི་ངོ་བོ་བཤད། །བསལ་བའི་དཔེ་ཡིས་མཚོན་ཚུལ་བཤད། །དང་
པོ་ལ། སེལ་བྱེད་གང་གིས་ སེལ་བ་བཤད། ། ཆོས་ཅན་གང་ལ་བསལ་བ་་་་་་
བཤད། །དང་པོ། བསལ་བ་སྤྱི་ཡི་དབྱེ་བ་བཤད། ། སྐབས་བབ་སོ་སོའི་ངོ་བོ་
བཤད། ། དང་པོ། རྗེས་སུ་དཔག་པའི་དབྱེ་བ་ཡིས། ། སོགས་ཏེ། དེ་ལས་
གྲགས་པ་ཞེས་པ་འདི་འཇིག་རྟེན་ན་གྲགས་པ་ཡོད་ཚད་དང་འགལ་ན་གྲགས་
འགལ་དུ་འགྱུར་བའི་དོན་མ་ཡིན་ཏེ། གཙང་མི་གཙང་རྟག་མི་རྟག་ སོགས་་་་
འཇིག་རྟེན་རང་ག་མའི་ངོར་གྲགས་པ་སྣ་ཚོགས་ཡོད་ཀྱང་དེ་ཙམ་གྱིས་རིགས་པའི་
267



ཡུལ་ལ་གནོད་པ་མིན་ཡང་འཇིག་རྟེན་རང་ལ་ལྟོས་ནས་འཇིག་རྟེན་གྱི་ཐ་སྙད་
དབྱོད་པ་ན། འཇིག་རྟེན་ན་ཡོངས་སུ་གྲགས་པའི་ཐ་སྙད་ཀྱི་ཚུལ་ལུགས་གང་
ཞིག་བརྟགས་ཀྱང་རིགས་པས་གཞན་དུ་བྱེད་མི་ནུས་པ་དེ་ནི་ཐ་སྙད་གནོད་མེད་
དམ་གཡོ་བ་མེད་པ་ཡིན་པས་དེ་དང་འགལ་ན་གྲགས་པས་གནོད་དེ་དཔེར་བརྗོད་
བཅས་རྒྱས་པར་འོག་ཏུ་འཆད་པར་འགྱུར་རོ། ། གཉིས་པ་ལ། ཡིད་ཆེས་གྲགས་
པ་མངོན་སུམ་གསུམ། །དང་པོ་ལ། ལུང་དང་རང་ཚིག་བསྡུས་ཏེ་བཤད། །ལུང་
གིས་བསལ་བ་བྱེ་བྲག་བཤད། ། དང་པོ་ལ། རྒྱུ་མཚན་དགོས་པ་ དཔེ་དང་་་་
གསུམ། །དང་པོ། ཡང་དག་ངེས་ལྡན་བརྗོད་འདོད་པ། ། སོགས། གཉིས་པ་
དགོས་པ་ནི། ཇི་ལྟར་བདག་ནི་ཚད་མིན་ན། ། སོགས། གསུམ་པ། དེས་ན་
འདི་ལ་དཔེ་དག་ཀྱང་། ། སོགས། གཉིས་པ་ལུང་བསལ་བྱེ་བྲག་ཏུ་བཤད་པ་ལ།
དངོས་དང་རྩོད་སྤོང་དོན་བསྡུ་གསུམ། །དང་པོ་ལ། གཞལ་བྱ་གཉིས་ལ་ལུང་མི་
གནོད། །གསུམ་པར་ཡང་དག་ལུང་བསལ་འཇུག ། དང་པོ་ལ། ཚད་མས་མ་
ངེས་འགལ་ཡང་གེགས། །དེས་ན་ཚད་ཡོད་ཕྱོགས་གནོད་བྱེད། །དང་པོ། དེ་ལ་
བརྟེན་མིན་དངོས་པོ་ལ། །སོགས། གཉིས་པ། དེ་དག་གང་ལ་ཚད་མ་ཡོད། །
སོགས། གཉིས་པ་ལ། ལུང་བསལ་འབབ་པའི་ཡུལ་ངོས་བཟུང་། ། དེ་ཕྱིར་
ལོགས་སུ་བཞག་དགོས་བསྟན། ། དང་པོ། དེ་ཡི་ཕྱིར་ན་ཁས་བླངས་ནས། །
སོགས། གཉིས་པ། དེས་ན་གནོད་ཕྱིར་རྗེས་དཔག་ལས། །སོགས། གཉིས་
པ་ལུང་བསལ་ལ་རྩོད་པ་སྤང་བ་ལ། རང་ཚིག་ལོགས་སུ་སྨོས་དོན་ཡོད། །ལུང་
ཁས་བླངས་ཀྱང་ཀུན་གནོད་མིན། ། དང་པོ། རང་གི་ཚིག་ཀྱང་ཐ་དད་པ། །
སོགས། གཉིས་པ། དེ་ཡི་བསྟན་བཅོས་ཚད་མར་ནི། ། སོགས། གསུམ་པ་
དོན་བསྡུ་ལ། ལུང་དགོས་མི་དགོས་ཕྱེ་སྟེ་བསྟན། ། སྒྲུབ་བྱེད་ལུང་ལ་དཔྱད་པ་
འོ། ། དང་པོ། དེས་ན་ རབ་ གྲགས་ དོན་ དག་ལ། ། སོགས། གཉིས་ པ་ ལ།
སྒྲུབ་བྱེད་མི་རུང་ལུང་དང་ནི། ། རུང་བའི་ལུང་གི་ཁྱད་པར་བཤད། ། དང་པོ།
འདི་ལ་བརྟག་པ་ཕལ་ཆེར་ནི། །སོགས་ཏེ། དེ་ཡང་ཁྲུས་ནི་ཆོས་མིན་གྱི་རྒྱུ་དུག་
268



གསུམ་དང་མི་འགལ་བས་ན་དེས་ལུས་ཅན་གྱི་ནང་གི་ སྡིག་ པ་ཇི་ལྟར་དག་ སྟེ།
ཁྲུས་ལས་ཆོས་འདོད་པའི་ལུང་དེ་ཤིན་ལྐོག་ལ་མི་འཁྲུལ་བར་མི་འགྲུབ་བོ། །ཚུལ་
ཁྲིམས་ཏིང་འཛིན་ཤེས་རབ་ཀྱིས་ནི་ཉོན་མོངས་ལས་སྐྱེས་པའི་ཀུན་སྤྱོད་ངན་པ་
དང་དེའི་རྒྱུ་ཀུན་ནས་དཀྲིས་པ་དང་དེའི་ས་བོན་བག་ལ་ཉལ་བ་དག་ལ་རིམ་བཞིན་
གནོད་པ་ཡིན་པས་དེ་དག་ཆོས་མིན་གྱི་གཉེན་པོར་སྟོན་པའི་ལུང་ནི་རིགས་པ་དང་
ལྡན་ པ་ བཞིན་ནོ། ། གཉིས་ པ། མཐོང་ དང༌ མ་ མཐོང་ བ་ དག་ ལ། ། སོགས།
གཉིས་པ་གྲགས་བསལ་ལ། གྲགས་བསལ་རང་གི་ངོ་བོ་བཤད། ། དེ་སྒྲུབ་དཔེ་
བརྗོད་དགོངས་དོན་བཤད། །གྲགས་བསལ་ལོགས་སུ་དབྱེ་བའི་དོན། །དང་པོ་ལ།
སེལ་བྱེད་གྲགས་པའི་རང་བཞིན་དང་། །དེ་ཡིས་ཇི་ལྟར་སེལ་ཚུལ་བཤད། །དང༌
པོ། སྐྱེས་བུའི་འདོད་དང་རྗེས་འབྲེལ་བ། ། སོགས་ཏེ། དེ་ཡང་མདོ་ཡི་རང་
འགྲེལ་དུ་གང་ཡང་ཐུན་མོང་མ་ཡིན་པའི་ཕྱིར་རྗེས་སུ་དཔག་པ་ནི་ཡོད་པ་མ་ཡིན་
ཞིང་། སྒྲ་ལས་བྱུང་བའི་གྲགས་པ་དང་འགལ་བའི་དོན་སྦྱོར་བ་ནི། རི་བོང་
ཅན་ནི་ཟླ་བ་མ་ཡིན་ཏེ། ཡོད་པའི་ཕྱིར་རོ་ཞེས་བྱ་བ་ལྟ་བུ་སྟེ། ཞེས་གསུངས་
པ་ཡིན་ལ་དེ་ཡང་རི་བོང་ཅན་ཟླ་བ་མ་ཡིན་ཞེས་པ་འདི་ལ་འཇིག་རྟེན་ན་ཟླ་བར་
ཡོངས་སུ་གྲགས་པས་བསལ་བ་ཡིན་ཞིང་། རིགས་སྒོར། མིའི་ཐོད་པ་གཙང་
བ་ཡིན་ཏེ། སེམས་ཅན་གྱི་ཆ་ཤས་ཡིན་པའི་ཕྱིར། དུང་ཆོས་བཞིན། ཞེས་
བརྗོད་པ་ཡང་མི་ཐོད་མི་གཙང་བར་གྲགས་པས་བསལ་བའི་དཔེར་གསུངས་སོ། །
དེ་ལས་གཙོ་བོར་དཔེ་སྔ་མ་ཉིད་འགོད་པ་དང་། དེའི་རྟགས་དང༌། གང་ཡང་
ཐུན་མོང་མིན་པའི་ཕྱིར། ཞེས་སོགས་ཀྱི་དོན་ཞིབ་དུ་འཆད་པ་ལ། ཐོག་མར་
སྐབས་འདིའི་སེལ་བྱེད་གྲགས་པ་ཞེས་པ་དེ་འཇིག་རྟེན་ན་གྲགས་པ་ཐམས་ཅད་
ཡིན་ནམ། གྲགས་པས་བསལ་ན་དམ་བཅའ་མི་འགྲུབ་པའི་ཚུལ་རྗེས་སུ་དཔག་
པ་དང་ལྡན་པ་ཞིག་ཡིན་ཟེར་ན། གྲགས་པ་ཙམ་གྱིས་མ་ཡིན་ཏེ་འདིར་གྲགས་པ་
ཞེས་པ་ནི་དོན་གང་ལ་གསར་དུ་མིང་འདོགས་པ་ན་མིང་དུ་རུང་བ་ཅི་བཏགས་ཀྱང་
རང་དབང་མེད་པར་འདོགས་སུ་མི་སྟེར་བའི་གེགས་མེད་པར་མྱོང་བས་གྲུབ་བོ། །
269



འདིར་སྐྱེ་བོ་རྣམས་ཡིད་ཆེས་སོ་ཞེས་བཤད་གཞིར་བྱས་ཏེ། གང་ལ་ན་གང་
བཏགས་ཀྱང་འདོགས་སུ་མི་སྟེར་བའི་གནོད་པ་མེད་པའི་ངག་ལའོ། །ཇི་ལྟར་ན་
དོན་ཐམས་ཅད་ལ་ཞེ་ལ་གང་འདོད་པའི་སྒྲ་ཡིས་བརྗོད་བྱར་རུང་བ་ཉིད་ཡིན་པས་
སོ། །དེ་གང་གིས་ན་སྐྱེས་བུ་བརྡ་འདོགས་པ་པོ་རང་གི་འདོད་པ་ཙམ་དང་རྗེས་སུ་
འབྲེལ་བ་ལས་འབྱུང་བ་ཁོ་ནའི་ཕྱིར་རྡེའུ་དག་གི་བཀོད་པ་ཇི་ལྟ་བུར་བྱེད་པ་འགོད་
པ་པོའི་རང་དབང་ཆེ་བ་བཞིན་ནོ། །དེས་ན་གྲགས་པ་ནི་སྒྲར་གྲགས་ཟིན་ཁོ་ནའི་
དོན་མིན་ཏེ། གྲགས་རུང་བ་ཙམ་འཇིག་རྟེན་ཀུན་ལ་དེ་ལྟར་གནས་པའམ་གྲུབ་
པའི་དོན་ཀྱང་ཡིན་ལ། སྒྲར་གྲགས་པ་སྲིད་པའི་རྒྱུའང་ཡིན་པའི་ཕྱིར་གྲགས་
པའི་མིང་དེ་ལ་བཏགས་པ་ཡིན་ནོ། །དེས་ན་གྲགས་རུང་འདི་སྐབས་འདིའི་སེལ་
བྱེད་ཡིན་ནོ། །གཉིས་པ། དེ་ལ་བརྟེན་ནས་འབྱུང་བ་ཅན། །སོགས། གཉིས་
པ་གྲགས་བསལ་དེ་སྒྲུབ་པའི་དཔེ་བརྗོད་ཀྱི་དགོངས་དོན་བཤད་པ་ལ། དཔེ་དེ་
གྲགས་རུང་སྒྲུབ་ཕྱིར་ཡིན། །དེ་སྒྲུབ་ལུང་གཉིས་དགོངས་དོན་བཤད། །དང་པོ།
གྲགས་པ་མེད་ཀྱང་དངོས་པོ་ལ། །སོགས་ཏེ། གྲགས་བསལ་གྱི་དཔེ་རི་བོང་ཅན་
ཟླ་བ་མ་ཡིན་ཞེས་པ་ལྟ་བུ་བཀོད་པ་ནི་གྲགས་རུང་གིས་གནོད་པའི་དོན་དུ་འགྱུར་
བ་ཡིན་ཏེ། ཇི་ལྟར་ན་བརྡ་སྤྲོད་པ་དག་སྒྲ་དོན་ངོ་བོས་འབྲེལ་བར་འདོད་པས་དེ་
དག་གི་ལུགས་ལ་རི་བོང་ཅན་ཟླ་བ་ཞེས་པའི་མིང་གིས་བརྗོད་བྱ་ཡིན་གྱི་གཞན་ཀ་
བ་ སོགས་ཟླ་བའི་མིང་དེས་བརྗོད་མི་རུང་སྟེ། མིང་དོན་ངོ་བོས་འབྲེལ་བར་
འདོད་པ་ལ་ཇི་ལྟར་རི་བོང་ཅན་ཟླ་བས་བརྗོད་དུ་མི་རང་ཟེར་ན་གྲགས་པའི་བསལ་
བ་འབབ་པ་ལྟར་རི་བོང་ཅན་ཀ་བས་བརྗོད་དུ་མི་རུང་ཟེར་ནའང་དེ་དང་འདྲ་བར་
ཤེས་པའི་སླད་དུ་དོན་གྱིས་བསྟན་པ་ཡིན་ལ། དེ་ཡང་ད་ལྟ་སྐྱེས་བུའི་བློས་མིང་
དོན་གྱི་འབྲེལ་བ་བྱས་ནས་བཟུང་ཟིན་པའི་བློ་ངོར་རང་གི་མིང་གིས་བརྗོད་རུང༌
ཞིང་གཞན་གྱིས་མི་རུང་བ་ལྟར་སྣང་ཡང་དེ་ནི་དངོས་པོས་འབྲེལ་བ་མ་ཡིན་གྱི།
རྟོག་པས་འབྲེལ་བ་ཡིན་ལ། རྟོག་པས་འབྲེལ་བ་ནི་འདོད་པ་ཙམ་ལ་རག་ལས་
པས་ན་མིང་གང་དང་སྦྲེལ་ཀྱང་མི་རུང་བ་མེད་དོ། །གལ་ཏེ་ཡོད་ན་རི་བོང་ཅན་ཟླ་
270



བས་བརྗོད་མི་རུང་ཞེས་པ་དང་འདྲའོ། །དེས་ན་རི་བོང་ཅན་ཆོས་ཅན། ཟླ་སྒྲས་
བརྗོད་རུང་མིན་ཏེ། རྟོག་ཡུལ་ན་ཡོད་པའི་ཕྱིར། ཞེས་བཀོད་པའང་རྟགས་དེ་
ཐུན་མིན་དུ་འགྱུར་ན། རྟགས་གཞན་སྨོས་ཅི་དགོས་ཞེས་ཤེས་པའི་ཆེད་དུ་ཡིན་
ནོ། །གཉིས་པ་ལུང་གཉིས་པོའི་དོན་བཤད་པ་ལ། གྲགས་རུང་སྒྲུབ་པའི་ལུགས་
སུ་བཤད། །ལྡོག་ཕྱོགས་དགག་པའི་ལུགས་སུ་བཤད། །དང་པོ་ལ། གྲགས་རུང་
ལ་ནི་གནོད་བྱེད་མེད། །གྲགས་རུང་དེ་ལ་སྒྲུབ་བྱེད་ཡོད། །དང་པོ་ལ། རྟགས་
ལས་གཞན་གནོད་མི་སྲིད་ལ། ། དེར་གནོད་རྟགས་ནི་མི་སྲིད་པ་འོ། ། དང་པོ།
དེ་འགོག་རྗེས་དཔག་ལས་འགྱུར་ཏེ། །སོགས་ཏེ། སྤྱིར་བཏང་འགྲེལ་བའི་ལུང་
དང་པོ། གང་ཡང་ཐུན་མོང་མིན་པའི་ཕྱིར་རྗེས་སུ་དཔག་པ་མེད་ལ། ཞེས་པ་
དང་། ལུང་གཉིས་པ། སྒྲ་ལས་བྱུང་བའི་གྲགས་པ་དང་འགལ་བའི་དོན་གྱིས་
ན་བསལ་བ་དེ་ཡང་ཕྱོགས་མ་ཡིན་ནོ། །ཞེས་པ་འདི་གཉིས་ཀྱི་དོན་སྒྲུབ་ཕྱོགས་
ལྟར་ བཤད་ པ་ དང་། དགག་ ཕྱོགས་ ལྟར་ བཤད་ པ་ གཉིས་ སོ། ། གཉིས་ པ།
གང་ལ་ཡོད་རྗེས་འགྲོ་མེད་དེ། །སོགས་ཏེ། དེ་ཡང་ཆོས་ཅན་གང་ལ་སྒྲ་གཞན་
གྱིས་བརྗོད་མི་རུང་སྟེ། ཡོད་པ་ཡིན་པའི་ཕྱིར་ཞེས་བཀོད་པ་ན་རྟོག་ཡུལ་ན་ཡོད་
པ་ཡིན་ན་སྒྲ་ཡིན་ནོ་ཅོག་གིས་བརྗོད་རུང་དུ་རང་གི་རྟོག་པས་ཡིད་ཆེས་པར་གྲུབ་
པས་ན་རྟགས་འདི་འགལ་རྟགས་ཡིན་ཏེ། བརྗོད་རུང་ཐམས་ཅད་ལ་འཇུག་ཅིང་
བརྗོད་མི་རུང་ལ་ཡོད་པ་དེའང་ལྡོག་པ་ཡིན་པ་ལ། བརྗོད་མི་རུང་བར་རྟགས་དེ་
འགོད་ཚེ་མཐུན་ཕྱོགས་ལ་མེད་མི་མཐུན་ཕྱོགས་བརྗོད་རུང་ཐམས་ཅད་ལ་འཇུག་
པ་ཡིན་ཡང་རྒོལ་བའི་བསམ་པ་དང་བསྟུན་ནས་ཐུན་མིན་དུ་འཇོག་སྟེ། དེའི་
ལུགས་ལ་སྒྲ་དེས་དེ་ཁོ་ན་བརྗོད་པ་འགྲུབ་དགོས་པས་ན་དཔེར་ན་རི་བོང་ཅན་ཟླ་
བ་མིན་ཏེ། ཡོད་པའི་ཕྱིར་ཞེས་འགོད་པ་ན་སྤྱིར་ཡོད་པ་ཙམ་གྱིས་གང་ཡང་མི་
འགྲུབ་པས་རི་བོང་ཅན་རང་ཉིད་ཡོད་པ་གོ་དགོས་པར་འགྱུར་ན། རི་བོང་ཅན་
གྱི་ཆོས་ཆུ་ཤེལ་གྱི་རང་བཞིན་ནམ་མཁར་གནས་པ་སོགས་བཀོད་ན་ལྟ་ཅི་སྨོས།
དེ་བཞིན་རི་བོང་ཅན་ཆོས་ཅན། ཟླ་བ་ཁོ་ནའི་སྒྲས་བརྗོད་བྱ་ཡིན་ཏེ། ཡོད་
，
271



པའི་ཕྱིར་ཞེ་ན། ཡོད་པ་སྤྱིར་སོང་ན་འགལ་བའི་ཕྱིར་རི་བོང་ཅན་ཁོ་ནའི་ཡོད་
པར་དོན་གྱིས་འཛིན་དགོས་པ་བཞིན་ནོ། ། སྒྲ་གྲགས་དབང་གིས་འཇུག་པར་
འདོད་པ་སངས་རྒྱས་པའི་ངོར། རི་བོང་ཅན་ཟླ་བ་མིན་ཏེ། ཡོད་པའི་ཕྱིར་ཞེས་
བཀོད་པ་དེ་ཐུན་མིན་དུ་འགྱུར་ཏེ། ཡོད་ན་ཟླ་སྒྲས་བརྗོད་རུང་ཡིན་པས་ཕྱོགས་
ཉིད་དུ་འགྱུར་གྱི་དེ་ལས་གཞན་པའི་མཐུན་ཕྱོགས་མི་རྙེད་པ་ཡིན་ནོ། །གཉིས་པ་
ལུང་ཕྱི་མའི་དོན་བཤད་པ་ལ། གང་དང་འགལ་བ་སྒྲ་བྱུང་བཤད། །དེ་འགལ་
ཕྱིར་ན་གཅིག་ཏུ་ངེས། ། དང་པོ། སྒྲ་ནི་བརྡ་ལ་བརྟེན་པ་ཅན། ། སོགས་ཏེ།
སྒྲ་ལས་བྱུང་བའི་གྲགས་པ་དང་འགལ་བའི་དོན་གྱིས་ཞེས་པའི་དོན་ནི། གྲགས་
པ་ཞེས་བྱ་བ་དངོས་པོ་སྒྲུབ་ནུས་ཀྱི་ཚད་མ་རང་དབང་བ་གང་ཡང་མེད་དེ་སྒྲ་ཙམ་
ལས་བྱུང་བའོ་ཞེས་བསྟན་ཅིང༌། སྒྲ་དེའང་དོན་གྱི་དངོས་པོའི་མཐུས་མ་ཡིན་
པར་སྐྱེས་བུའི་འདོད་པས་སྦྱར་བ་ཡིན་ན་གྲགས་པ་ནི་སྒྲ་ཙམ་ལས་འབྱུང་གི་གཞན་
ཅི་ཡང་མིན་ཞེས་སོ། །སྤྱིར་གྲགས་བསལ་འདི་སྐབས་བརྡ་སྤྲོད་པ་སོགས་འདི་སྙམ་
དུ་རི་བོང་ཅན་ལ་ཟླ་བ་ཞེས་པ་དེ་གྲགས་པའི་དབང་ཙམ་ལས་དངོས་དབང་གིས་
མིན་པར་འདོད་པ་སངས་རྒྱས་པ་ལྟར་ན་རི་བོང་ཅན་ལ་ཀ་བའི་སྒྲས་བརྗོད་ཀྱང་
རུང་བས་དེ་ལྟར་ཁས་ལེན་ན་འཇིག་རྟེན་གྱི་གྲགས་པ་དང་འགལ་ལོ་སྙམ་དུ་བསམ་
པ་ཡིན་ལ། རྟོག་གེ་པའི་གཙུག་གི་ནོར་བུ་རྣམ་པ་གཉིས་ཀྱི་དགོངས་པ་ལ་རྗེས་སུ་
དང་ག་ལ་མི་ལྟོས་པར་བསྒྲུབ་བྱ་ལ་གནོད་ནུས་པའི་གྲགས་པ་ཞེས་བྱ་བ་རྡུལ་ཙམ་མི་
སྲིད་དེ། གལ་ཏེ་སྲིད་ན་འགལ་བ་ལ་མི་འཁྲུལ་བའི་ཚད་མ་སྲིད་པར་འགྱུར་བས་
ན་དངོས་སྟོབས་ཀྱི་རིགས་པས་གྲུབ་པ་ལ་གནོད་ནུས་པའི་འགྲན་ཟླ་གཞན་མི་སྲིད་
པ་ཡིན་ནོ། །དེས་ན་འཇིག་རྟེན་ན་གྲགས་པ་ཞེས་བྱ་བ་དངོས་སྟོབས་ཀྱི་རིགས་པ་
ལ་འགལ་བའི་གེགས་བྱེད་པ་ཅུང་ཟད་མེད་ཀྱི་བརྡའི་རྣམ་པ་ཚིག་ཏུ་བརྗོད་པ་ཙམ་
གྲགས་པ་ཞེས་བྱ་བ་ཡིན་ནོ། །དེ་འདྲའི་གྲགས་པ་དེའང་དངོས་པོ་དང་མེད་ན་མི་
འབྱུང་བ་གང་ཡང་མེད་པས་སྐྱེས་བུའི་འདོད་པ་ལ་རག་ལས་པ་ཁོ་ན་སྟེ། ཆོས་
ཅན་སྒྲ་གཅིག་ལའང་སོ་སོའི་ཞེ་འདོད་ཀྱིས་རྟག་པ་དང་མི་རྟག་པར་གྲགས་པ་
272



བཞིན་ནོ། ། དེས་ན་རི་བོང་ཅན་ཟླ་བ་མིན་ནོ་ཞེས་པ་འདི་སྒྲ་མཉན་བྱ་མིན་པར་
དམ་བཅས་ན་མངོན་སུམ་དང་འགལ་བ་བཞིན་དུ་གྲགས་པ་དང་འགལ་བར་་་་
ཡོངས་སུ་རྟོགས་སླ་བར་ཟད་ལ། དེ་ལྟར་གྲགས་པ་དང་འགལ་བའི་དཔེར་་་་
བརྗོད་པ་ཡིན་གྱི་དངོས་སུ་དེ་དམ་བཅའ་བ་པོ་མཐའ་གཅིག་ཏུ་ཡོད་དགོས་པས་
ཀྱང་མ་ཡིན་ཏེ་སྒྲ་མཉན་བྱ་མིན་པར་དམ་བཅའ་བ་བཞིན་ནོ། ། དེ་ལྟར་དམ་
བཅས་ན་ཕྱོགས་ལ་གྲགས་བསལ་འབབ་ཅིང་ཡོད་པའི་རྟགས་དེ་འཇིག་རྟེན་ཐམས་
ཅད་ཀྱི་ངོར་འགོད་དགོས་ལ་དེས་གྲུབ་པ་མི་སྲིད་པ་དཔེར་བྱས་ པ་ཡིན་ནོ། །
དེའང་རི་བོང་ཅན་ལ་ཟླ་བར་གྲགས་པ་དེ་དངོས་དབང་གིས་ཡིན་པར་འདོད་པ་
ལྟར་ན་མིང་གཞན་ཀ་བ་སོགས་ཀྱིས་བརྗོད་དུ་མི་རུང་དགོས་ལ། དེ་འདོད་ན་ཟླ་
བ་ཞེས་པའི་བརྡས་ཀྱང་བརྗོད་དུ་མི་རུང་སྟེ། ཟླ་བ་ཞེས་པའི་སྒྲ་འདི་རྗོད་བྱེད་ཀྱི་
བྱེ་བྲག་ཅིག་ཡིན་ལ། ནམ་མཁའི་དཀར་ཟླུམ་རྟོག་ཡུལ་ན་སྣང་བ་འདི་བརྗོད་
བྱའི་བྱེ་བྲག་ཅིག་ཡིན་ཞིང་། ཀ་བའི་སྒྲས་དེ་བརྗོད་དུ་མི་རུང་བའི་རྒྱུ་མཚན་མྱོང་
བས་མི་འགྲུབ་ལ། རྟགས་ཀྱིས་བསྒྲུབ་ན་གང་བཀོད་པ་དེ་ཟླ་སྒྲ་ལའང་མཚུངས་
པའི་ཕྱིར་རི་བོང་ཅན་མིང་གཞན་གྱིས་བརྗོད་པར་མི་རུང་བར་འདོད་པ་དེ་ལ་
གྲགས་པས་གནོད་དེ་རི་བོང་ཅན་ཟླ་བ་མིན་པའམ་ཟླ་བར་མ་གྲགས་ཞེས་པར་ཁས་
བླངས་པར་འགྱུར་རོ། ། ཇི་ལྟར་ན་འདིར་རི་བོང་ཅན་ཟླ་བས་བརྗོད་དུ་རུང་བ་ནི་
འཇིག་རྟེན་པ་ཐམས་ཅད་ལ་གྲགས་ཤིང་ཡིད་ཆེས་པ་ཡིན་ལ། དེ་ལྟར་གྲགས་
པར་གྱུར་པ་དེས་གྲགས་རུང་བ་ཉིད་རྗེས་སུ་དཔོག་སྟེ་མི་རུང་བ་ལ་དེར་གྲགས་པ་
མི་སྲིད་དེ། སྒྲ་ལ་མིག་གིས་གཟུང་བྱ་མི་རུང་བས་སྒྲ་མཐོང་ངོ་ཞེས་རྣམ་རྟོག་
གཏིང་ཚུགས་པ་སྐྱེ་ཞིང་དེ་ལྟར་གྲགས་པ་མེད་པ་བཞིན་ནོ། །དེས་ན་རི་བོང་ཅན་
ལ་ཟླ་བར་གྲགས་པ་འདི་ནི་དངོས་པོའི་དབང་གིས་མ་ཡིན་ཏེ་སྒྲ་ཙམ་ལས་གྲགས་
པའི་དབང་གིས་ཡིན་ནོ། །དེ་འདྲའི་གྲགས་པ་དེ་ལ་སྒྲ་ལས་བྱུང་བའི་གྲགས་པ་བྱ་
སྟེ། སྒྲ་དེ་དང་དེར་གྲགས་པ་ཙམ་ལ་གྲགས་ཞེས་བརྗོད་ཀྱི་དངོས་པོའི་དབང་
གིས་ཡིན་པ་གཅོད་པའི་ཐ་ཚིག་གོ ། དེས་ན་སྒྲ་ལས་བྱུང་བ་ཞེས་པས་བརྡ་ཙམ་
273



དང་ཐ་སྙད་ཙམ་ལས་གྲགས་པ་ཞེས་འཇོག་གི་དེ་ལས་གཞན་དུ་མེད་དེ། བྱུང་བ་
ཞེས་པ་རྒྱུ་ལས་འབྲས་བུ་བྱུང་བ་ལྟ་བུ་མ་ཡིན་ཏེ་དེ་ལ་བརྟེན་ནས་དེར་བཞག་པའི་
རྣམ་པར་བཞག་འཇོག་གི་བྱུང་བ་ཡིན་ནོ། ། དེ་འདྲའི་གྲགས་པ་དེ་དངོས་པོའི་
སྟོབས་ཀྱིས་བྱུང་བ་མ་ཡིན་ཏེ། སྐྱེས་བུའི་འདོད་པ་ལས་བྱུང་བས་ན་སྒྲ་ཐམས་
ཅད་གྲགས་པ་ཙམ་གྱི་དབང་གིས་དེ་དང་དེའི་མིང་དུ་གྲུབ་པ་ལས་དངོས་ པོའི་
དབང་གིས་ཡིན་པ་གཅིག་ཀྱང་མི་སྲིད་པས་ན་གྲགས་དབང་མིན་པར་འདོད་པ་
དེས་རི་བོང་ཅན་ཟླ་བ་མིན་ཞེས་ཁས་བླངས་པ་དང་འདྲ་སྟེ་གྲགས་རུང་མིན་ན་
གྲགས་པར་མི་སྲིད་པས་འདི་ལྟར་གྲགས་པ་འདིས་གནོད་ཡུལ་ནི་སྒྲ་ཐམས་ཅད་
ཀྱིས་བརྗོད་རུང་མིན་པར་འདོད་པ་དེ་ཡིན་ནོ་ཞེས་སྟོན་པ་ཡིན་ནོ། ། འདི་ལ་རི་
བོང་ཅན་ཟླ་སྒྲས་བརྗོད་མི་རུང་དུ་ཁས་ལེན་པའི་རྒོལ་བ་སུ་ཡིན་དང་ཡོད་པའི་
གཏན་ཚིགས་སུ་ཡི་ངོར་འགོད་པ་ཡིན་ནམ་སྙམ་དུ་མགོ་རྨོངས་པ་མཐོང་ནས་ཞིབ་
ཏུ་རྣམ་པར་ཕྱེས་པ་ཡིན་ནོ། །འདི་ལྟར་ལེགས་པར་ཕྱེད་ན་གྲགས་པས་གནོད་པ་
འབབ་ཡུལ་མཐའ་དག་ངོས་ཟིན་ཅིང་དེའང་རྗེས་དཔག་དང་མི་འགལ་ཚུལ་ལ་གོ་
བ་རྣལ་མ་སྐྱེ་བ་ཡོད་ཀྱི་གཞན་དུ་དཀའ་བ་ཡིན་ནོ། །གཉིས་པ། རྗེས་སུ་དཔག་
པས་བསྒྲུབ་རྣམས་ལ། ། སོགས་ཏེ། དེ་ཡང་རི་བོང་ཅན་ཟླ་བ་མིན་པར་དམ་
བཅས་པ་དེ་གྲགས་པས་བསལ་བས་ཕྱོགས་མིན་པར་གྱུར་ནས་རྟགས་ཀྱི་འཇུག་
ཡུལ་དུ་མི་རུང་བ་ནི་གྲགས་པའི་རྗེས་དཔོག་ཡིན་པའི་ཕྱིར་ཏེ། གཞན་བུད་མེད་
ཀྱི་ལུས་མི་གཙང་བར་དམ་བཅས་པ་ལྟ་བུ་གཙང་བར་གྲགས་པ་དང་འགལ་ཡང་མི་
གཙང་བར་སྒྲུབ་བྱེད་ཀྱི་རྗེས་དཔག་ཡོད་པས་གྲགས་པས་བསལ་བ་ཞེས་མི་བྱ་བ་
གནད་འདི་ལྟ་བུ་ལ་ཐུག་པ་ཡིན་པར་ཤེས་པར་བྱའོ། །གཉིས་པ་ལྡོག་ཕྱོགས་དགག་
པའི་ལུགས་སུ་བཤད་པ་ལ། གཞན་གྱི་འདོད་ལ་སྒྲུབ་བྱེད་མེད། །དེ་ལ་གནོད་
བྱེད་ཡོད་པ་འོ། །དང་པོ་ལ། རྗེས་སུ་དཔག་པ་མེད་པའི་དོན། །ཐུན་མོང་མིན་
པ་ ཉིད་ དོན་ ནོ། ། དང་ པོ། ། ཡང་ ན་ འཇིག་ རྟེན་ བརྗོད་ པ་ ལ། ། སོགས་ ཏེ།
དེས་ན་རྗེས་དཔག་གི་ཡུལ་ལ་འདིས་གནོད་མི་ནུས་ཤིང་འཇིག་རྟེན་རང་ལ་བརྟེན་
274



ནས་གྲགས་པ་ཉིད་དབང་བཙན་དུ་བྱེད་ན་མི་ཐོད་མི་གཙང་བར་བརྗོད་པས་
གཙང་བར་འདོད་པ་ལ་གནོད་པ་ལྟ་བུའོ། །དེ་ཕྱིར་དངོས་སྟོབས་དང་མཐུན་པར་
གྲགས་པ་མིན་པ་ལ་བརྟེན་ནས་གཞན་སུན་མི་ཕྱིན་ཏེ་རྗེས་དཔག་མེད་པའི་ཕྱིར་
རོ། །གཉིས་པ་ལ། རང་གིས་ཐུན་མིན་དགོངས་དོན་བཤད། ། གཞན་ གྱིས་་
གཞན་དུ་བཤད་པ་དགག ། དང་པོ། རི་བོང་ཅན་ཟླར་མི་འདོད་པ། །སོགས།
གཉིས་པ་ལ། དགག་པ་དངོས་དང་དེ་ལན་དགག །དང་པོ། དཔེ་འདི་ཉིད་
དབང་བྱས་ནས་ནི། །སོགས། གཉིས་པ་ལན་འགོག་པ་ནི། གལ་ཏེ་ལ་ལར་དེ་
གྲུབ་ན། ། སོགས། གཉིས་པ་ལུང་ཕྱི་མའི་དོན་གཞན་འདོད་ལ་གནོད་བྱེད་དུ་
བཤད་པ་ལ། གྲགས་རུང་དོན་རྣམས་ཀུན་ལ་ཁྱབ། ། དེ་སྟོན་ཕྱིར་ན་ཟླ་དཔེ་
བསྟན། ། གྲགས་པ་དེ་ཡི་བསལ་ཚུལ་ལོ། ། དང་པོ། དེ་ཕྱིར་དངོས་ངེས་མེད་
བརྡ་ ཅན། ། སོགས། གཉིས་ པ། གལ་ ཏེ་ ལ་ ལར་ དེ་ གྲུབ་ ན། ། སོགས།
གསུམ་པ་ལ། གནོད་བྱ་གནོད་བྱེད་ངོ་ཡིས་བཟུང་། ། ཇི་ལྟར་གནོད་པའི་ཚུལ་
བཤད་པའོ། ། དང་པོ། རུང་བ་ཉིད་དེ་འགོག་པ་ལ། སོགས་ཏེ། རི་བོང་
ཅན་ཟླ་བ་མིན་པར་ཁས་བླངས་ན་འཇིག་རྟེན་གྲགས་པས་གནོད་པ་དངོས་སུ་ཟད་
མོད་དེ་ཉིད་བརྡ་སྤྲོད་པ་སོགས་སྒྲ་དངོས་དབང་གིས་འཇུག་པ་ལས་གྲགས་དབང་
མི་འདོད་པ་ལ་ཇི་ལྟར་གནོད་སྙམ་ན། གྲགས་དབང་མི་འདོད་པ་དེས་གྲགས་པ་
ཐམས་ཅད་བཟློག་པ་ཡིན་ཏེ། འདི་ལྟར་མིང་དུ་གྲགས་པ་ཐམས་ཅད་ལ་གྲགས་
དབང་ཙམ་ལས་དངོས་དབང་གཅིག་ཀྱང་འགྲུབ་མི་སྲིད་པས་ན་གྲགས་དབང་བོར་
ནས་གྲགས་པ་འགྲུབ་ཚུལ་གཞན་ཅུང་ཟད་ཀྱང་མེད་པའི་ཕྱིར་གྲགས་པ་མཐའ་
དག་ལ་ལོག་པར་ཞུགས་པ་ཡིན་ཏེ། ཇི་ལྟར་རི་བོང་ཅན་ཟླ་བ་མིན་པར་དམ་
བཅས་པ་ལ་གྲགས་པས་གནོད་ན་ཟླ་བས་བརྗོད་རུང་མིན་པ་ལ་ཅིས་མི་གནོད་དེ།
རི་བོང་ཅན་ཟླ་བའི་སྒྲས་བརྗོད་པར་ཡོངས་སུ་གྲགས་ཤིང་བརྗོད་མི་རུང་ན་དེ་ལྟར་
གྲགས་པའང་ཡོད་པར་མི་སྲིད་ལ། ཟླ་བས་བརྗོད་དུ་རུང་བ་དེ་བཞིན་སྒྲ་གཞན་
གྱིས་བརྗོད་རུང་བའང་དངོས་པོའི་སྟོབས་ཀྱིས་གྲུབ་ལ། མི་རུང་ན་ཟླ་བས་ཀྱང་
275



མི་རུང་བར་འགྱུར་ན་ཡང་དེ་རུང་བར་གྲུབ་པ་འདིས་གྲགས་དབང་མི་འདོད་པ་
བསལ་བ་ཡིན་ཏེ། མི་རྟག་པར་གྲུབ་པས་རྟག་པ་དངོས་སུ་བསལ་བ་ལས་མ་བྱས་
པའང་སེལ་བ་བཞིན་ནོ། ། གཉིས་པ་ལ། དངོས་དང་དེས་དོན་གཞན་ཡང་་་
གྲུབ། ། དང་ པོ། འདིས་ ནི་ བརྡ་ རྗེས་འཇུག་ པ་ཡི། ། སོགས། གཉིས་ པ།
དེས་ནི་རྒྱུ་མཚན་ཅན་སྒྲ་ཡི། ། སོགས་ཏེ། འདོད་རྒྱལ་རྗེས་གྲུབ་གང་ཡིན་ཡང་
དོན་དེ་ལ་དེ་མཚོན་པར་བྱེད་པའི་བརྡ་གང་ཡང་རུང་བས་དེ་བརྗོད་དུ་རུང་སྟེ་ཡུལ་
སོ་སོའི་སྐད་ཀྱི་ཁྱད་པར་བཞིན་ནོ། ། དེས་ན་ཡི་གེའི་ཚོགས་པ་ལ་དོན་འདི་དང་
འདིའི་བརྡའོ་ཞེས་སྐྱེས་བུས་བརྡ་འབྲེལ་བྱས་ཕན་ཆད་དེ་ལྟར་ངེས་པ་ལྟར་ཞེན་པ་
སྐྱེ་བ་ལས་མིང་ཚིག་ཀུན་བཏགས་ལ་བཤད་དུ་ཡོད་པ་རྗེས་གྲུབ་དང༌། བཤད་དུ་
མེད་པ་འདོད་རྒྱལ་བའི་མིང་གི་ངོ་བོས་དོན་ལ་རང་དབང་དུ་ཇི་ལྟར་འབྲེལ་ཏེ།
དངོས་དབང་ལ་རག་མ་ལས་པར་འདོད་པ་ཙམ་གྱིས་འཇུག་པའི་ཕྱིར་རོ། །གསུམ་
པ་གྲགས་བསལ་ལོགས་སུ་ཕྱེས་པའི་དོན་ལ། དངོས་དང་དེ་ཡི་ཞར་ལ་ནི། །ཡིད་
ཆེས་གྲགས་བསལ་རྒྱས་བཤད་དོན། ། དང་པོ། དེས་ན་ཡུལ་གྱི་ཁྱད་པར་ནི། །
སོགས་ཏེ། དེ་ཡང་དངོས་སྟོབས་ཀྱི་ཡུལ་ཀུན་ལ་གྲགས་པའི་ནུས་པ་མི་འཇུག་གི་
འདོད་པ་ཙམ་གྱིས་བརྡ་འཇུག་རུང་གི་ཡུལ་འགོག་པ་ལ་གྲགས་པའི་རྗེས་དཔག་གི་
བསལ་བ་འབབ་པ་སྟེ། དེས་ན་རྗེས་དཔག་ནི་དངོས་པོའི་ཡུལ་ཅན་སྤྱིར་བཤད་
ལ་དེ་ལས་བྱེ་བྲག་ཏུ་ཤིན་ཏུ་ལྐོག་གྱུར་ལུང་ལ་བརྟེན་ནས་རྗེས་སུ་དཔག་པ་དང་།
གྲགས་པ་ལ་བརྟེན་ནས་བརྗོད་རུང་རྗེས་སུ་དཔོག་པའི་ཕྱིར་དེ་དང་དེ་འགལ་བར་
དམ་བཅའ་བ་ལ་དེ་དང་དེའི་བསལ་བ་འབབ་པར་ཤེས་པར་བྱའོ། ། གཉིས་པ།
གྲུབ་པ་ཐ་དད་བཤད་པ་ལ། །སོགས། གསུམ་པ་མངོན་སུམ་གྱིས་བསལ་བ་ལ།
རྩ་བར་དོན་སྨོས་དགོས་པ་བཤད། །འགྲེལ་བར་མཉན་བྱ་དཔེར་སྨོས་དོན། །དང༌
པོ། མངོན་སུམ་གྱིས་གནོད་འདི་ལ་ཡང་། །སོགས། གཉིས་པ། དེས་ན་སྤྱི་
ཡི་ཆོས་རྣམས་ནི། ། སོགས། གཉིས་པ་གང་ལ་བསལ་བ་བཤད་པ་ལ། རང་
རྟེན་ལ་གནོད་བསལ་བ་ཡིན། །རྟེན་མ་གྲུབ་སོགས་ཕྱོགས་སྐྱོན་མིན། ། དང་པོ་
276



ལ། ཡོངས་གཅོད་ཀྱི་ནི་དགོས་པ་དང་། །རྣམ་གཅོད་ཀྱི་ནི་དགོས་པ་དང༌། །དེ་
དག་གི་ནི་མཇུག་བསྡུ་བའོ། ། དང་པོ་ལ། དངོས་དང་རྩོད་པ་སྤང་བ་གཉིས། །
དང་པོ། ཀུན་ཏུ་རྒོལ་བ་བདག་ཉིད་ཀྱི། ། སོགས། གཉིས་པ། དོན་འདི་
མཚན་ཉིད་ཀྱིས་རྟོགས་ཀྱང་། ། སོགས། གཉིས་པ་རྣམ་གཅོད་ཀྱི་དགོས་པ་ལ།
གཞན་གྱི་ལོག་རྟོག་དཔེ་བརྗོད་བཅས། །ཚིག་འདིས་དེ་འདྲའི་དོགས་པ་སེལ། །དེ་
ལ་རྩོད་པ་སྤང་བ་འོ། ། དང་པོ་ལ། དངོས་དང་གཞན་འདོད་མི་འཐད་པའོ། །
དང་པོ། འདི་ཡང་དོན་གྱིས་གྲུབ་མིནནམ། ། སོགས། གཉིས་པ། དེ་ལྟར་
འདོད་པའི་ བསྒྲུབ་བྱ་ལ། ། སོགས་ཏེ། དེ་ཡང་རྟག་པས་བསྐྱེད་ན་ཅིག་ཆར་
བསྐྱེད་རིགས་པ་ལ་དེ་མི་བསྐྱེད་པར་ཚད་མས་གྲུབ་ཅིང༌། ལྷན་ཅིག་བྱེད་རྐྱེན་
དང་ཚོགས་ནས་རིམ་གྱིས་བསྐྱེད་ན་སྔོན་མེད་པའི་ཁྱད་པར་ཡོད་དགོས་པས་ན་
རྟག་པ་ནི་རྒྱུ་མིན་པར་བསྒྲུབས་པ་ཡིན་པས་བསྒྲུབ་བྱའི་རྟེན་བཀག་པ་མེད་དོ། །
མེད་ཀྱང་ཞེ་འདོད་ཀྱི་ནམ་མཁའ་རྟག་པ་བཀག་པས་གནོད་སྙམ་པ་ནི་སྐབས་ཀྱི་
བསྒྲུབ་ཆོས་ཀྱི་རྟེན་མ་ཡིན་པ་གཞན་གྱི་ཆོས་ཅན་ཁེགས་པས་འདིར་གནོད་སྙམ་པ་
ཁོ་ནར་འགྱུར་ཏེ། ནམ་མཁའ་ཆོས་ཅན། སྒྲ་རྟག་པའི་རྟེན་དུ་གྱུར་པ་ཡིན་ཏེ།
ཞེས་བརྗོད་པ་ན། སྒྲ་རྟག་པ་ཆོས། ཆོས་ཅན་ནམ་མཁར་འདོད་པ་ལྟ་བུ་
སྐབས་དེའི་ཆོས་དང་ཆོས་ཅན་དུ་འབྲེལ་གྱི་སྔོན་མེད་པའི་ཁྱད་པར་སྐྱེད་དུ་མེད་
པའི་ནམ་མཁའ་ནི་རྟག་དངོས་དེ་མ་ཡིན་པས་སྐབས་ཀྱི་བསྒྲུབ་ཆོས་རང་དང་མ་
འབྲེལ་བ་ནི་དེ་ལ་ལྟོས་ནས་ཆོས་ཅན་ཡིན་གར་བ་ཡིན་ཏེ་འབྲེལ་བ་མེད་པའི་ཕྱིར་
རོ། །ཡང་ན་གཏན་ཚིགས་དེས་གལ་ཏེ་ནམ་མཁའ་རྒྱུ་ཡིན་ན་ལྷན་ཅིག་བྱེད་པས་
ཁྱད་པར་བྱར་ཡོད་པར་འགྱུར་ཏེ། ཅིག་ཅར་མི་བསྐྱེད་པའི་ཕྱིར། ཞེས་པ་
དེས་རྒྱུ་ཡིན་ན་མི་རྟག་པར་གྲུབ་པ་འཕངས་པ་ཡིན་ལ། དེའི་ཚེ་དངོས་གྱུར་གྱི་
ནམ་མཁའ་ཆོས་ཅན་དུ་འགྲོ་བས་རང་རྟེན་བཀག་པ་མེད་ལ་རྟག་པར་གྱུར་པའི་
ནམ་མཁའ་བཀག་པ་ཉིད་དོ། །འོན་ཀྱང་རྒྱན་སོགས་ལས་འདི་ལྟར་གསུངས་པ་ནི་
དངོས་སུ་ཐལ་བ་མིན་ཡང་དོན་གྱིས་ཐལ་བ་འཕེན་པ་དང་འདྲ་བར་སོང་བ་ཡིན་གྱི་
277
་



སྒྲུབ་པ་མིན་ཏེ། རྒྱུ་ཡིན་པར་ཕ་རོལ་ཀྱིས་ཁས་བླངས་པ་གཞིར་བྱས་ནས་རྒྱུ་ལ་
རིམ་དང་ཅིག་ཅར་གྱི་འབྲས་བུ་བྱེད་པ་ལས་གཞན་མེད་པས་ཅིག་ཅར་མི་བྱེད་པའི་
རྟགས་ཚད་མས་གྲུབ་པས་ན་རིམ་ཅན་དུ་བྱེད་པ་ཤུགས་ལ་འགྲུབ་པ་དང་། སྔོན་
མེད་པའི་ཁྱད་པར་བྱར་མེད་པའི་རྟགས་དེས་གྲུབ་པས་ཁྱད་པར་བྱར་ཡོད་ཤུགས་
ལ་གྲུབ་པ་ལྟར་འགྱུར་ཏེ་འོས་མེད་ཀྱི་རིགས་པས་སོ། །དེ་ཡང་ནམ་མཁའ་སོགས་
རྟག་པ་རྒྱུར་ཁས་ལེན་པ་ལ་རྗེས་སུ་དཔག་པས་གནོད་པ་བསྒྲུབ་པ་ན་སྐབས་ཀྱི་རང་
རྟེན་ལ་གནོད་པ་མེད་ཚུལ་དེ་ལྟར་ཡིན་གྱི་གཏན་ཚིགས་དེས་ནམ་མཁའ་མི་རྟག་
པའི་དངོས་པོར་སྒྲུབ་པ་ནི་མ་ཡིན་ནོ། །གཉིས་པ། འདིས་ནི་གཉིས་ཀ་བསྒྲུབ་བྱ་
ཉིད། ། སོགས། གསུམ་པ་རྩོད་སྤང་ནི། གལ་ཏེ་དེ་ལྟ་ན་འདིར་གནོད། །
སོགས་ཏེ། དེ་ཡང་གཙོ་བོའམ་ནམ་མཁའ་ཆོས་ཅན། རྐྱེན་གྱིས་ཁྱད་པར་བྱར་
ཡོད་པའི་མི་རྟག་པ་ཡིན་ཏེ། ཅིག་ཆར་སྒྲ་སོགས་མི་བསྐྱེད་པའི་ཕྱིར། ཞེས་
བཀོད་ན་རྟགས་དེའི་ཕྱོགས་ཆོས་ཚད་མས་གྲུབ་ལ། མཐུན་ཕྱོགས་ས་བོན་སོགས་
ཀྱི་སྟེང་དུ་ཅིག་ཆར་མི་བསྐྱེད་པ་རྗེས་སུ་འགྲོ་བར་མཐོང་ཡང་མི་མཐུན་ཕྱོགས་རྟག་
པ་ལའང་ཅིག་ཆར་སྒྲ་སོགས་མི་བསྐྱེད་པའི་རྟགས་དེ་ཞུགས་པས་ལྡོག་ཁྱབ་ལ་ཐེ་
ཚོམ་ཟ་བ་ཡིན་ཏེ། འབྲས་བུ་ཅིག་ཆར་མི་བསྐྱེད་ནའང་མི་རྟག་པ་ཡིན་པས་མ་
ཁྱབ་སྟེ་རིམ་དང་ཅིག་ཆར་གཉིས་ཀར་མི་བསྐྱེད་པ་ཡོད་པས་སོ་སྙམ་དུ་རྟོག་གི་ཅིག་
ཆར་མི་བསྐྱེད་པ་ཙམ་གྱིས་རིམ་གྱིས་བསྐྱེད་པར་ངེས་པ་མིན་ནོ། ། དེས་ན་རྟགས་
འདིས་ཕ་རོལ་གྱིས་གཙོ་བོ་སོགས་རྒྱུར་འདོད་ཅིང་དེ་ཡང་རྟག་པར་འདོད་པ་ལ་
ཚད་མའི་སྟོབས་ཀྱིས་གནོད་པ་སྒྲུབ་ཀྱི་རང་ཉིད་ཀྱིས་དེ་རྒྱུར་ཁས་ལེན་པ་ནམ་ཡང་
མིན་ལ། དེ་ལྟ་ན་དངོས་པོ་མེད་ཀྱང་སྒྲ་དོན་ཙམ་གྱི་ཆོས་ཅན་དེ་སྐབས་འདིའི་
བསྒྲུབ་བྱའི་རྟེན་ཡིན་ཞིང་དེ་བཀག་པ་མེད་པའི་ཕྱིར་གཏན་ཚིགས་ལ་སྐྱོན་གང་
ཡང་མེད་དོ། །སྐབས་འདིར་རྒྱུ་འགྲེལ་རྣམས་སུ་མདོར་བསྡུས་ལས་མ་གསུངས་ལ་
བོད་འགྲེལ་རྣམས་སུ་མི་འདྲ་བ་སྣ་ཚོགས་བཤད་ཀྱང་འདི་ནི་འཆད་ཚུལ་གཞན་
དང་མི་མཐུན་པ་ཁོ་ནར་ཡོད་ཀྱང་འདི་བཞིན་བྱས་ན་གོ་བ་བདེ་བླག་ཏུ་རྙེད་ནུས་
278



ཀྱི་གཞན་དུ་འོལ་སྤྱི་ཙམ་ལས་གཤིས་ཕྱིན་པར་རྟོགས་དཀའ་བས་བློ་ལྡན་རྣམས་
ཀྱིས་ཞིབ་ཏུ་དཔྱོད་ལ་ཁྱད་པར་གྱི་གནད་ལ་ངེས་པ་རྙེད་པར་གྱིས་ཤིག གསུམ་
པ་མཇུག་བསྡུ།་ གང་ཕྱིར་རང་ཉིད་འདོད་པའི་ཆོས། ། སོགས། , གཉིས་པ་
ཁྱད་པར་ཅན་མ་གྲུབ་པ་སོགས་ཕྱོགས་ལ་བསལ་བའི་སྐྱོན་མིན་པར་བསྟན་པ་ནི།
སྒྲུབ་བྱེད་སྐྱོན་ནི་ཐམས་ཅད་ཀྱིས། ། སོགས་ཏེ། བྱེ་བྲག་པས་སངས་རྒྱས་པ་ལ་
བདག་ཐམས་ཅད་དུ་ཁྱབ་པར་དམ་བཅས་པ་ན་སངས་རྒྱས་པའི་ངོར་ཁྱད་པར་
ཅན་ནམ་རྟེན་བདག་མ་གྲུབ་པ་དང༌། སངས་རྒྱས་པས་གྲངས་ཅན་པ་ལ་སྒྲ་མི་
རྟག་པར་སྨྲས་ནི་གྲངས་ཅན་པའི་ངོར་སྒྲ་གྲུབ་ཀྱང་དེའི་ཁྱད་པར་གྱི་ཆོས་སུ་བཀོད་
པ་འཇིག་པ་མ་གྲུབ་པ་དང་། བྱེ་བྲག་པས་བདག་འཕྲོད་པ་འདུ་པའི་རྒྱུ་ཡིན་ནོ་
ཞེས་བརྗོད་ན་སངས་རྒྱས་པ་ལ་ཁྱད་པར་ཅན་དང་ཁྱད་པར་གཉིས་ཀ་མ་གྲུབ་པ་
ཡིན་པས་འདི་རྣམས་ཀྱང་ཕྱོགས་སྐྱོན་ཡིན་ནོ་ཞེས་དགའ་བྱེད་བདག་པོས་བཤད་
ཀྱང་ཀུན་བཏུས་སུ་དེ་ལྟར་མ་བཤད་པ་ཅི་ལྟར་ཡིན་ཞེ་ན། དེ་ལྟ་བུ་ཕྱོགས་སྐྱོན་
མ་ཡིན་ཏེ། དཔེར་ན་སྒྲ་མི་རྟག་སྟེ། གཞལ་བྱ་ཡིན་པའི་ཕྱིར། ཞེས་བཀོད་
པ་ན་སྒྲུབ་བྱེད་ལྟར་སྣང་ཡིན་པས་རྟགས་དེས་སྐབས་དེར་སྒྲ་མི་རྟག་པར་དམ་
བཅས་པ་དེ་མི་འགྲུབ་པས་དམ་བཅའ་ལ་གནོད་པ་ལྟར་སྣང་ཡང་དམ་བཅའ་རང་
ལ་སྐྱོན་མེད་པ་བཞིན་ནོ། །འོ་ན་སྒྲ་རྟོག་པར་དམ ་བཅས་ནའང་བསལ་བ་ཇི་
ལྟར་འབབ་སྙམ་ན། སྒྲ་རྟག་པ་ནི་སངས་རྒྱས་པའི་ངོར་མ་གྲུབ་པ་ཙམ་གྱིས་
བསལ་བ་མིན་ཡང་དངོས་སྟོབས་ཀྱི་རིགས་པས་ངེས་པ་དག་གི་ངོར་མ་གྲུབ་པ་དང༌། །
མ་གྲུབ་པ་བཞིན་དུ་དངོས་པོའི་སྟོབས་ཀྱིས་བསལ་བའང་ཡིན་ནོ། ། རིགས་པས་མ་
ངེས་པས་བར་དུ་བསལ་བ་མེད་དེ་དཔག་གཞིར་རུང་ངོ༌། ། དེ་བཞིན་དུ་རྗེས་
དཔག་གིས་གྲུབ་པ་ལའང་ཤེས་པར་བྱའོ། །འོ་ན་བདག་ཆོས་ཅན། ཐམས་ཅད་
དུ་ཡོད་ཡིན་ཏེ། ཞེས་དམ་བཅས་པ་ན་བདག་ཚད་མས་མ་གྲུབ་པས་དེ་ལའང་
རྗེས་དཔག་གིས་བསལ་བ་འཇུག་གོ་སྙམ་ན། བདག་གི་སྒྲ་དོན་ཙམ་ནི་སུ་ལའང་
གྲུབ་པས་དེ་སྨྲས་པ་ཙམ་གྱིས་བསལ་བའི་དོན་མེད་ལ། དེའི་ཁྱད་པར་རྟག་པ་
279



དང་བྱེད་པོ་དང་ཁྱབ་པ་སོགས་སུ་དམ་བཅས་པ་དེ་ཚད་མས་བསལ་ཟིན་ཅིང་
དགག་པའམ་སྒྲུབ་པར་བྱེད་པའི་གཏན་ཚིགས་འགོད་ན་རྟགས་དེས་ནུས་ཡུལ་མིན་
པས་བསལ་བ་ཡིན་ནོ། ། འོན་ཀྱང་བྱེ་བྲག་པ་སོགས་རང་གི་ངོར་བསལ་བ་མེད་
པས་ན་དེ་དག་གིས་ནང་པའི་ངོར་སྒྲུབ་བྱེད་འགོད་པའི་ཚེ་དམ་བཅས་པ་ཙམ་གྱིས་
སྐྱོན་དུ་གྱུར་པ་མིན་ཡང་སྒྲུབ་བྱེད་བཀོད་པ་ན་ཚུལ་གསུམ་ཚང་བ་མི་སྲིད་པས་དེའི་
སྐྱོན་བརྗོད་པར་བྱ་བར་ཟད་དོ། །དེ་བཞིན་དུ་སྒྲ་མི་རྟག་པར་ཚད་མས་གྲུབ་ཟིན་
པ་སློབ་དཔོན་ཆོས་ཀྱི་གྲགས་པ་ལྟ་བུས་གྲངས་ཅན་པའི་ངོར་བྱས་པའི་རྟགས་ཀྱིས་
སྒྲ་མི་རྟག་པར་བསྒྲུབ་པ་ན་གྲངས་ཅན་པས་ཚད་མས་གྲུབ་བསལ་མེད་དེ། ཞེན་
ངོར་རྟག་པ་གྲུབ་པ་དེ་ནི་ཚད་མས་གྲུབ་པ་མ་ཡིན་ལ་སངས་རྒྱས་པ་བཞིན་དུ་ཚད་
མས་བསལ་བའང་མེད་པས་དེ་ལ་བྱས་པས་གསར་དུ་བསྒྲུབ་པའི་ནུས་པ་འཇུག་
ཡུལ་ཡིན་ནོ། །དེས་ན་གྲུབ་བསལ་གཉིས་ཀ་ཚད་མས་ཡིན་གྱི་གཞན་དུ་ཞེན་པའི་
དམ་བཅའ་ཙམ་ལ་གྲུབ་བསལ་གྱི་དོན་མེད་དོ། ། གཉིས་པ་བསལ་བའི་དཔེས་
མཚོན་ཚུལ་ལ། མདོ་ལས་གཞན་གསུམ་ཞར་ལ་བསྟན། ། འདིར་ནི་དེ་ལས་་་་
གཅིག་བཤད་པའོ། ། དང་པོ། འདིས་སྒྲུབ་ཡན་ལག་གྱུར་པ་ཡི། ། སོགས་ཏེ།
འགྲེལ་བར་ཕྱོགས་འདིས་ནི་ཆོས་དང་ཆོས་ཅན་གྱི་བྱེ་བྲག་གི་རང་གི་ངོ་བོ་བསལ་
བའང་མཚོན་པར་རིག་པར་བྱ་སྟེ། འདི་ལྟར་དཔེར་ན་ཡན་ལག་ཅན་ནི་ཡན་
ལག་ལས་གཞན་མ་ཡིན་ཏེ། སྲང་མཐོ་དམན་གྱི་བྱེ་བྲག་མ་བཟུང་བའི་ཕྱིར་རོ། །
ཡན་ལག་དང་ཡན་ལག་ཅན་དག་ནི་གཞན་མ་ཡིན་ཏེ། མངོན་སུམ་མ་ཡིན་པར་
ཐལ་བར་འགྱུར་བའི་ཕྱིར་རོ། ། རྗེས་ནི་ཡོད་པ་མ་ཡིན་ཏེ། ཡོན་ཏན་གྱི་རྫས་
དག་རྫས་དང་རྫས་མ་ཡིན་པར་ཐལ་བར་འགྱུར་བའི་ཕྱིར་རོ། ། ཞེས་གསུངས་པ་
ཡིན་ནོ། ། གཉིས་པ་ལ། ཆོས་ཀྱི་ཁྱད་པར་སེལ་དཔེ་བརྗོད། ། དེ་ཡིས་གཞན་
ཡང་རྟོགས་བྱར་གདམས། ། དང་པོ་ལ། དགོས་ པ་ དང་འབྲེལ་དམ་བཅའ་་་་
བརྗོད། །བསལ་བ་དངོས་ཀྱི་ཚུལ་བཤད་པའོ། ། དང་པོ། དེ་ལ་དོན་ནི་བསྟན་
པ་ཡི། ། སོགས། གཉིས་པ་ལ། བསལ་བྱ་ཞེ་འདོད་ངོས་བཟུང་ཞིང༌། །དེ་ལ་
280_
ས
44
+-



རྟགས་ཀྱིས་ གནོད་ཚུལ་ལོ། ། དང་པོ། ལྡན་དོན་རྫས་ཀྱི་མཚན་ཉིད་ཅན། །
སོགས་ཏེ། ཡན་ལག་དག་ལས་གཞན་པའི་ཡན་ལག་ཅན་མེད་དེ། སྲང་དམའ་
བའི་ཁྱད་པར་མི་འཛིན་པའི་ཕྱིར། ཞེས་པ་འདི་ཆོས་ཀྱི་ཁྱད་པར་གནོད་པའི་
དཔེ་ཡིན་ནོ། །འདི་ལ་ཡན་ལག་ཅན་ཡན་ལག་ལས་གཞན་མིན་ཞེས་འགོད་ནའང་
ཆོས་ཀྱི་ཁྱད་པར་འགོག་པར་འགྱུར་ཏེ། ཆོས་གཞན་ཙམ་འགོག་པ་མིན་གྱི་དེའི་
ཁྱད་པར་ལྗིད་སོགས་འགོག་པ་ཡིན་ནོ། །དེ་ཡང་བྱེ་བྲག་པ་དག་གིས་མཐོང་མི་
མཐོང་སྒྲིབ་མི་སྒྲིབ་སོགས་ཀྱི་ཁྱད་ཡོད་པས་ཡན་ལག་དང་ཡན་ལག་ཅན་རྫས་ཐ་
དད་དུ་འདོད་ལ། ཡན་ལག་ཆོས་ཅན། ཁྱོད་ལས་གཞན་པའི་ཡན་ལག་ཅན་
མེད་དེ། སྲང་དམའ་བའི་ཁྱད་པར་མི་འཛིན་པའི་ཕྱིར། ཞེས་བརྗོད་པའི་ཚེ་
ན་ཡན་ལག་ལས་གཞན་པ་དེ་ཆོས་ཀྱི་ངོ་བོ་ལྗིད་སོགས་གཞན་གསུམ་ཆོས་དེའི་ཁྱད་
པར་དུ་དམ་བཅས་པས་དེ་འདྲའི་ཁྱད་པར་ལ་རྟགས་འདིས་གནོད་པ་ཡིན་ནོ། །
ཡང་ན་ཡན་ལག་ཅན་ཆོས་ཅན། གཞན་དུ་མེད་དེ། ཞེས་འགོད་ཀྱང་་་་་་་
འདྲའོ། །དེ་ཡང་རྟགས་དེས་བྱེ་བྲག་པའི་བསྒྲུབ་བྱ་ལ་གནོད་པ་ཡིན་ཞིང་གང་ལ་
གནོད་ཞིབ་ཏུ་ཕྱེས་ན་ཆོས་ཀྱི་ཁྱད་པར་ལ་གནོད་པ་ཡིན་ནོ། །ཇི་ལྟར་ན་བྱེ་བྲག་
པས་འབྱུང་བཞིའི་རྡུལ་ཕྲ་རབ་ཕྲད་པའི་ཚེ་རིགས་མི་མཐུན་རྣམས་ཕྲད་ན་ལྡན་པ་
ཙམ་སྐྱེད་ཀྱི་ཡན་ལག་ཅན་གྱི་རྫས་མི་རྩོམ་ལ། རིགས་མཐུན་རྣམས་ཕྲད་པའི་ཚེ་
ཐོག་མར་ལྡན་པ་དོན་གཞན་སྐྱེ། དེའི་འོག་ཏུ་ཡན་ལག་ཅན་གྱི་རྫས་ལོགས་སུ་སྐྱེ།
ཆུང་མཐའ་རྡུལ་ཕྲ་རབ་གཉིས་ཕྲད་པ་ན་ཡན་ལག་ཅན་དང་པོ་སྐྱེ་ལ། དེ་ཡན་
ལག་ཅན་ཡིན་ཡང་མངོན་སུམ་གྱི་ཡུལ་མིན་ཏེ། ད་དུང་རྡུལ་ཕྲན་ཞེས་པའི་མིང་
ཐོབ་བོ། །རྡུལ་ཕྲན་མང་དུ་ཕྲད་པའམ་ཡན་ལག་ཅན་དང་པོ་སོགས་ཡན་ལག་ཅན་
གཞན་དུ་མས་བསྐྱེད་པའི་ཡན་ལག་ཅན་སྣང་དུ་རུང་བ་ནི་མངོན་སུམ་གྱི་ཡུལ་ཡིན་
པས་དེ་ལ་རགས་པ་ཞེས་བྱ་སྟེ། དེ་ལྟར་ན་ཡན་ལག་དང་ཡན་ལག་ཅན་གཉིས་ཀ་
དོན་དྲུག་ལས་རྫས་ཁོ་ན་སྟེ་གཞན་ལྔས་རྫས་རྩོམ་མི་ནུས་སོ། །དེ་ལྟར་ན་རྡུལ་ཕྲ་
རབ་ནི་ཡན་ལག་ཁོ་ན་ཡིན་པའི་མུའོ། ། ཡན་ལག་ཅན་དང་པོ་དང་རགས་པ་་
281



གཉིས་ནི་ཡན་ལག་དང་ཡན་ལག་ཅན་གཉིས་ཀ་ཡིན་པའི་མུ་སྟེ། རགས་པ་ལ་
ལྟོས་ ནས་ ཕྲ་ བ་ ཡན་ ལག་ ཏུ་འགྱུར་ བའི་ཕྱིར་ རོ་ ཞེས་ ཟེར་རོ། ། གཉིས་ པ་ ལ།
གནོད་པ་སྟོན་དང་དེའི་ལན་བཀག ། དང་པོ། གལ་ཏེ་འདི་ལྕི་འོག་འགྲོར་
འགྱུར། ། སོགས། གཉིས་པ་ལ། ལན་དང་དེ་ལ་གནོད་པ་སྟོན། ། དང་པོ།
ཕྲ་མོ་ནས་བརྩམས་རྫས་འཕྲེང་དག ། སོགས། གཉིས་པ་ལ། མཐོང་བའི་
དངོས་པོས་མ་ངེས་བསྟན། །དེ་ཡིས་གཞན་གྱི་ཞེ་འདོད་འཇིག ། དང་པོ། དེ་
ཡི་ཅིག་ཅར་ལྡན་པ་དང༌། ། སོགས་ཏེ། སྤྱིར་གོང་བུའི་ལྗིད་ཅི་ཙམ་པ་དེ་ཡན་
ལག་ཅན་གྱི་ཡིན་དགོས་ཀྱི་ཡན་ལག་ཕྲ་རྡུལ་ལ་དེ་རྟོགས་པ་མེད་པར་འདོད་པ་ཡིན་
ལ། དེ་ཡང་ཡན་ལག་ཅན་དང་པོ་དུ་མའི་རྫས་འཕྲེང་གཞལ་བ་ཡིན་ན་གསར་དུ་
ལྷག་པོ་མེད་ན་ཡན་ལག་བཞིན་དུ་དེ་སྣང་དུ་མི་རུང་བར་འདོད་པས་ན་དེ་ལ་ལྕིད་
ལྷག་པོ་ཡོད་དགོས་ལ། དེ་ཡང་གསེར་མ་ཤ་གཉིས་བསྲེས་པ་ན་སྔ་མ་གཉིས་ཀྱི་
ཡན་ལག་ཅན་གྱི་རྩིད་གཞིར་བཞག་གི་སྟེང་དུ་བསྲེ་རྒྱུ་དེའི་ཡན་ལག་ཅན་དང་
གསར་དུ་སྐྱེས་པའི་ཡན་ལག་ ཅན་གྱི་ལྗིད་ཀྱིས་ལྷག་པའི་ཡན་ལག་ ཅན་གཉིས་
འཕར་ལ། དེའི་སྟེང་དུ་གཅིག་བསྣན་པ་ན་སྔ་མ་ལྔའི་སྟེང་དུ་གཉིས་འཕར་ནས་
བདུན་གྱིས་ལྷག་པ་སོགས་ཇི་སྲིད་འཕེལ་ལོ། །གལ་ཏེ་བསྲེས་པའི་ཚེ་ཡན་ལག་ཅན་
སྔ་མ་སྔ་མ་ཞིག་པར་འགྱུར་ན་ནི་རྫས་འཕྲེང་གཞལ་བའང་མི་འགྲུབ་ལ། ཐ་མའི་
ཡན་ལག་ཅན་གཅིག་པོ་དེ་ཁོ་ནར་འགྱུར་ན་འཇིམ་རིལ་བཅུ་བསྲེས་པ་དང་མ་
བསྲེས་པའི་ཚན་གཉིས་ལས་མ་བསྲེས་པ་ལྕིད་ཆེ་བར་འགྱུར་ཏེ་ཡན་ལག་ཅན་
དགུས་ལྷག་པས་སོ། །དེས་ན་ཆ་གཅིག་དུ་མར་ཅི་ཙམ་ཕྱེ་ནས་རིམ་བསྲེས་བཞིན་
མི་སྲིད་པས་ཡན་ལག་ཅན་ནི་བཏགས་པ་ཙམ་ལས་ཡན་ལག་ལས་ཐ་དད་དུ་རྫས་སུ་
མེད་པ་གསལ་བོར་མངོན་པ་ཡིན་ནོ། །གཉིས་པ་ལ། དངོས་དང་དེ་ཕྱིར་དེ་མེད་
རྟགས། །དང་པོ།, གལ་ཏེ་ཡུངས་དཀར་ནས་བརྩམས་ཏེ། ། སོགས། གཉིས་
282



པ། དོན་དེ་མཐོང་མེད་རས་འདབ་བཞིན། །སོགས། གཉིས་པ། དཔེ་དེས་
གཞན་ཡང་རྟོགས་བྱར་གདམས་པ་ལ། ཡོན་ཏན་གཞན་ཡང་འགོག་ཚུལ་་་་་
དང་། །དེ་བཞིན་དཔེ་བརྗོད་གཞན་ཡང་མཚོན། །དང་པོ། ལྕིད་ཉིད་རྟོགས་
མེད་བཞིན་དུ་དེས། ། སོགས། གཉིས་པ། ཁས་བླངས་ རང་གི་ཚིག་སོགས་
ཀྱིས། ། སོགས། དེ་ལ་ཆོས་ ཅན་ གྱི་ངོ༌བོ་ལ་ གནོད་ པ་ནི། རྫས་ཆོས་ ཅན།
ཡོད་པ་མིན་ཏེ། རྫས་དང་ཡོན་ཏན་དག་རྫས་དང་རྫས་མ་ཡིན་པར་ཐལ་བའི་
ཕྱིར་རོ། །ཞེས་པ་སྟེ། འདི་ཡང་གཙོ་བོར་ཁས་བླངས་པས་འགོག་པ་སྟེ། བྱེ་
བྲག་པས་རྫས་དང་ཡོན་ཏན་ཐ་དད་པ་མཁར་གཞོང་ལ་རྒྱ་ཤུག་གི་ཚུལ་དུ་བརྟེན་
པར་འདོད་པ་ལ་དེ་འདྲའི་རྫས་ཡོད་པ་མིན་ཞེས་སྒྲུབ་པ་སྟེ། གང་གིས་ན་དེ་ལྟ་
བུར་ཡོད་ན་རྫས་ ཡོན་ ཐ་དད་དུ་ཡོད་པས་རྫས་ཀྱང་ རྫས་ མིན་པར་འགྱུར་ཏེ།
ཡོན་ཏན་སོགས་དེ་ལ་མེད་པའི་ཕྱིར་རོ། །རྫས་མ་ཡིན་པ་གཞན་ཡོན་ཏན་སོགས་
ཏེ་དེ་ཡང་རྫས་ལ་མི་བརྟེན་པའི་ཡོན་ཏན་མ་ཡིན་པར་ཐལ་བ་སོགས་རང་གི་རྫས་
དང་ཡོན་ཏན་གྱི་མཚན་ཉིད་བཞག་པ་འཁྲུགས་པར་འགྱུར་རོ་ཞེས་པ་སྟེ། དུང་
ལས་དཀར་པོ་དོན་གཞན་དུ་ཡོད་ན་དུང་དཀར་པོ་མིན་པ་དང༌། དཀར་པོ་དེ་
དུང་གི་མིན་པར་ཐལ་བ་བཞིན་ནོ། ། དེས་ན་འདི་ཡང་ལྡོག་པ་ཙམ་གྱིས་ཐ་དད་
པས་ནི་བྱེ་བྲག་པའི་ཞེ་འདོད་མི་འགྲུབ་ཅིང་སངས་རྒྱས་པ་ལ་གྲུབ་ཟིན་སྒྲུབ་པར་
འགྱུར་རོ། །དེས་ན་རྫས་ཡོན་ཏན་ཐ་དད་དུ་ཡོད་ཅེས་སྒྲུབ་པ་ལ་རིགས་པ་དེས་
གནོད་དོ། །དེ་ཡང་ཆོས་ཅན་རྫས་ཀྱི་ངོ་བོ་ལ་གནོད་པའོ། ། ཡན་ལག་ཅན་ཡན་
ལག་ལས་གཞན་མིན་ཏེ། མངོན་སུམ་མ་ཡིན་པར་ཐལ་བའི་ཕྱིར། ཞེས་པ་
འདི་ཡང་ན་ཆོས་ཀྱི་ཁྱད་པར་དུ་འགྲོ་བ་ལ་སྲང་དམའ་བའི་སྐབས་དང་འདྲ་ཞིང་།
ཡན་ལག་ཅན་ནམ་ཡན་ལག་ཆོས་ཅན་དུ་བཟུང་ན་ཆོས་ཅན་དེའི་ཁྱད་པར་གྱི་ཆོས་
གཞན་དུ་མཐོང་བ་དེ་འགོག་པས་ཆོས་ཅན་གྱི་ཁྱད་པར་འགོག་པར་འགྲོའོ། །ངག་
ཐམས་ཅད་ནི་བདེན་པའི་དོན་ཅན་མིན་ཞེས་པ་ཆོས་ཆོས་ཅན་གཉིས་ཀ་འགོག་
པའི་དཔེ་སྟེ། ངག་ཐམས་ཅད་ཀྱི་ཁོངས་སུ་བདག་སྨྲ་བ་པོའི་ངག་ཀྱང་འདུས་
283



པས་བདག་གི་ངག་དེས་དོན་སྟོན་པ་ཞེ་འདོད་ཡིན་པས་དེའི་ཁྱད་པར་དང་བདེན་
པའི་ཁྱད་པར་བརྗོད་བྱ་སྟོན་པ་ལ་གནོད་པའམ་སྤྱིར་ངག་དང་བདེན་པའི་ངོ་བོ་
འགོག་པ་ཡིན་ནོ། ། གཉིས་པ་གཞན་གྱི་ཕྱོགས་མཚན་དགག་པ་ལ། གཞན་་་
འདོད་ཕྱོགས་ཀྱི་མཚན་ཉིད་དགག ། ཕྱོགས་ལྟར་སྣང་བའི་དཔེ་བརྗོད་དགག
། དང་པོ་ལ། རྗོད་བྱེད་ཚིག་ལ་བརྟགས་ནས་དགག ། བརྗོད་བྱའི་དོན་ལ་
བརྟགས་ནས་དགག ། ཉེས་སྤོང་ངེས་བཟུང་འདོད་ལན་དགག ། དང་པོ་ལ།
དཔེ་རྟགས་མ་གྲུབ་དམ་བཅར་ཐལ། །དེ་ཡི་ལན་གྱི་ཁྱད་པར་འགོག །དང་པོ་ལ།
དངོས་དང་དེ་ཡི་འཐད་པ་བསྟན། ། དང་པོ། བྱ་བ་དུས་གསུམ་ཡུལ་ ཅན་་་་་
ཕྱིར། ། སོགས། གཉིས་པ། ཤེས་ བྱེད་ སྐབས་ ཀྱིས་ མ་ གྲུབ་ པ། ། སོགས།
གཉིས་ ལན་ འགོག་ པ། ཐམས་ ཅད་ རྣམ་ འགས་ མ་ གྲུབ་ ཕྱིར། ། སོགས་ ཏེ།
དེས་ན་རང་ལུགས་ལ་སྐབས་དེར་བསྒྲུབ་བྱར་འདོད་པ་དེ་འདས་པའི་མཐའ་ཅན་
ཡིན་པས་དེ་ཁོ་ན་བསྒྲུབ་བྱ་ཡིན་གྱི་སྐབས་དེའི་དཔེ་སོགས་མ་གྲུབ་པ་བསྒྲུབ་བྱ་མིན་
ལ་སྒྲུབ་བྱེད་ཡིན་ཞིང་དམ་བཅའ་བ་ནི་སྒྲུབ་བྱེད་ཀྱི་ཡན་ལག་ཏུའང་མི་འདོད་པས་
མ་འདྲེས་པར་འགྱུར་རོ། ། རིགས་པ་ཅན་པ་སོགས་ཀྱིས་དམ་བཅའ་བའང་སྒྲུབ་
བྱེད་ཀྱི་ཡན་ལག་ཏུ་འདོད་ཅིང་། རྟགས་ཀྱིས་བསྒྲུབ་བྱ་ཡིན་པ་ཙམ་ཞིག་དམ་
བཅའི་མཚན་ཉིད་དུ་བཀོད་པས་ན་སྦྱོར་བ་སྐོར་གཅིག་གི་བསྒྲུབ་བྱ་དང་སྒྲུབ་བྱེད་
མ་འདྲེས་པར་དབྱེ་བསལ་མི་ནུས་སོ། །གཉིས་པ་དོན་ལ་བརྟགས་པ་ལ། དངོས་
དང་ལན་ཉིད་འགོག་པ་འོ། །དང་པོ། ཚོགས་པ་བསྒྲུབ་བྱ་ཉིད་ཡིན་ནའང་། །
སོགས། གཉིས་པ། མི་སྲིད་ཕྱིར་ན་བསྒྲུབ་བྱའི་སྒྲ། ། སོགས། གསུམ་པ་ལ།
སྔར་ངེས་བཟུང་ན་དོན་མེད་ཅིང་། །ཕྱིས་ངེས་བཟུང་ཡང་མི་ཕན་པའོ། །དང་པོ།
སྒྲུབ་བྱེད་བསྟན་པའི་ཤུགས་ཉིད་ལས། སོགས་ཏེ། འོ་ན་དཔེ་རྟགས་མ་གྲུབ་
པ་ལ་དོགས་པ་ཟ་ཞེས་ཇི་ལྟར་བཤད་ཟེར་ན། བསྒྲུབ་བྱ་ཡིན་པ་ལ་སྒྲུབ་བྱེད་དུ་
མི་འཛིན་ནའང་སྒྲུབ་བྱེད་མ་གྲུབ་པ་བསྒྲུབ་བྱར་ཐལ་བ་མི་སྤོང་ལ། སྒྲུབ་བྱེད་
ཡིན་བཞིན་དུའང་བསྒྲུབ་བྱར་འགྱུར་བ་རུང་བས་དུས་གསུམ་གྱི་མཐའ་ཅན་བསྒྲུབ་
284



པར་བྱ་བ་ཞེས་པ་དེ་ལ་ཞུགས་པས་བསྒྲུབ་བྱ་དང་སྒྲུབ་བྱེད་གཞི་མཐུན་པ་མི་སྤོང་
སྟེ། རང་ལྡོག་མ་འདྲེས་ཀྱང་སྤྱི་མཚན་ཐུན་མོང་པར་འགྱུར་ཏེ། དམ་བཅའ་
ཡང་ཡིན་ལ་སྒྲུབ་བྱེད་ཀྱི་ཡན་ལག་ཀྱང་ཡིན་པར་འདོད་པ་བཞིན་ནོ། ། གཉིས་པ།
དེ་ཕྱིར་ཤུགས་ཀྱིས་དེ་བརྗོད་པས། ། སོགས། གཉིས་པ་ཕྱོགས་ལྟར་སྣང་བའི་
དཔེ་དགག་པ་ལ། འགལ་བར་འདོད་ལ་དཔྱད་ནས་དགག ། གཏན་ཚིགས་
ཉིད་འདོད་དཔྱད་ལ་དགག ། དང་པོ་ལ། འདྲི་དང་འདོད་པ་སོ་སོར་བཀག།
དང་ པོ། འགལ་ བ་ འདོད་ དང་ འབྲེལ་ མེད་དེ། ། སོགས། གཉིས་ པ་ ལ།
ཕན་པ་མེད་པ་ཙམ་མི་འཐད། ། ལྷན་ཅིག་མི་གནས་ཀྱང་མི་འཐད། ། དང་པོ།
དེ་ལྟ་ན་ནི་རྟགས་ཀྱི་སྐྱོན། །སོགས། གཉིས་པ་ལ། འདོད་པ་མེད་ན་མ་གྲུབ་
ཡིན། ། ཞེས་སོ། ། གཉིས་པ་གཏན་ཚིགས་དེ་ལ་དཔྱད་པ་ལ། དེ་དག་གཏན་
ཚིགས་སུ་མི་འཐད། ། དེ་འདྲ་བརྗོད་པ་སྐྱོན་ཅན་ཡིན། །དང་པོ་ལ། དངོས་
དང་དེ་ཡི་རྒྱུ་མཚན་གཉིས། །དང་པོ། མི་རྟག་གཏན་ཚིགས་དང་ལྡན་པས། །
སོགས། གཉིས་པ། །ཁྱད་པར་ལ་ནི་གཞན་བརྗོད་ནས། སོ་གས། གཉིས་པ། །
དེ་འདྲ་བརྗོད་པ་སྐྱོན་ཅན་ཡིན་ཚུལ་ལ། དངོས་དང་དེ་ཡི་འཐད་པ་སྒྲུབ། །དང་
པོ། ཡུལ་གཞན་ལ་ནི་འགལ་སྨྲ་བས། ། སོགས། གཉིས་པ་ལ། དོགས་པ་
བསལ་ ནས་ འཐད་ པ་ སྒྲུབ། ། དེ་ ལས་ གཞན་འདོད་ལ་ གནོད་ སྟོན། ། དང་པོ།
དཔེར་ན་སྐབས་འགར་ཤིང་ ཤ་པ། ། སོགས། གཉིས་པ་ལ། ཐལ་བ་འགོད་
དང༌ རྩོད་ པ་ སྤང་། ། དང་ པོ། ཤེས་ བྱ་ ཤེས་ བྱེད་ ཐ་ དད་ ཕྱིར། ། སོགས།
གཉིས་པ། དེ་ལྟར་བརྗོད་པར་རྩོད་སྤང་ལ། ། རང་བཞིན་རྟགས་སྤྱིར་མཚུངས་
རྩོད་སྤང༌། །བྱེ་བྲག་པ་ལ་རྩོད་པ་སྤང་། །དང་པོ་ལ། མདོར་བསྟན་པ་དང་རྒྱས་
པར་བཤད། །དང་པོ། དངོས་པོ་ཀུན་ལ་ཆོས་དང་ནི། །སོགས། གཉིས་པ་ལ།
ལྡོག་པ་འདོད་ལ་སྐྱོན་དེ་མེད། །གཞན་དག་དེ་དག་མི་མཚུངས་མིན། །དང་པོ་ལ།
བཏགས་ ལ་ རྩོད་ པའི་ གོ་ སྐབས་ མེད། ། བཏགས་ཙམ་དེ་ལས་ ཐ་སྙད་ སྒྲུབ། །
བཏགས་ཀྱང་དོན་ལ་མི་བསླུའི་ཚུལ། ། དང་པོ། དོན་དམ་པར་ནི་རྣམ་དཔྱད་
285



ན། ། སོགས། གཉིས་ པ། དཔག་ བྱ་ དཔོག་ པར་ བྱེད་ པ་ ཡི། ། སོགས།
གསུམ་པ། བདག་ཉིད་ཅི་ལྟའི་ཐ་དད་ཀྱི། ། སོགས། གཉིས་པ། འདི་ནི་ཐ་
སྙད་ཀྱིས་བཞག་པ། ། སོགས། གཉིས་པ། རང་བཞིན་རྟགས་ཀྱི་བྱེ་བྲག་ལ་
རྩོད་སྤང་ལ། སྤྱི་རྟགས་སུ་བཀོད་ལ་རྩོད་དང་། །ཁྱད་པར་རྟགས་བཀོད་རྩོད་པ་
སྤང༌། །དང་པོ་ལ། དངོས་དང་དེ་ལ་རྩོད་སྤང་། །དང་པོ། དེས་ན་བྱེ་བྲག་སྤྱི་
ཆོས་ཐ། ། སོགས། གཉིས་པ་རྩོད་སྤང་ལ། ཕྱོགས་ཡན་ལག་ཡིན་ཡང་མི་་་
སྐྱོན། ། ཕྱོགས་ཀྱི་ཡན་ལག་མིན་པར་འཐད། །དང་པོ། ཕྱོགས་ཡན་ལག་ནའང་
སྐྱོན་མེད་ཕྱིར། ། སོགས། གཉིས་པ། ཡང་ན་དེ་རྟོགས་ནས་རྟོགས་ཕྱིར། །
སོགས། གཉིས་པ། ཆོས་ཐ་དད་ཕྱིར་ཁྱད་པར་ཡང༌། ། སོགས་ཏེ། དེ་ཡན་
ཆད་ཀྱིས་གོ་བྱ་ཕྱོགས་ཀྱི་རྣམ་པར་བཞག་པ་སོང་ནས། ད་ནི་གཉིས་པ་གོ་བྱེད་
རྟགས་ཀྱི་དབྱེ་བ་ལ། ཕྱོགས་ཆོས་འགའི་དགོས་སྤྱི་རུ་བསྟན། །དབུས་མ་གསུམ་
དགོས་ བྱེ་ བྲག་ བཤད། ། མ་ དམིགས་ ལོགས་ སུ་ མ་ བསྟན་ དོན། ། དང་ པོ་ ལ།
ཕྱོགས་ཆོས་ལས་བརྩམས་དབྱེ་བའི་དོན། ། ཕྱོགས་ཆོས་ཉིད་ལ་རྩོད་པ་སྤང༌། །
ཕྱོགས་ཆོས་དགུ་རུ་དབྱེ་དོན་ནོ། ། དང་པོ། ཚད་མ་མདོ་ལས་གཞན་དོན་རྗེས་
དཔག་གི་སྐབས་སུ། ཕྱོགས་ཆོས་མཐུན་ཕྱོགས་ཡོད་མེད་དང་། །རྣམ་གཉིས་རེ་
རེ་དག་ལ་ཡང་། །རྣམ་གསུམ་མི་མཐུན་ཕྱོགས་ལ་ཡང་། །ཡོད་མེད་རྣམ་པ་གཉིས་
ཕྱིར་རོ། ། ཞེས་དང༌། གཞལ་བྱ་བྱས་དང་མི་རྟག་དང༌། ། བྱས་དང་མཉན་བྱ་
རྩོལ་ལས་བྱུང་། ། མི་རྟག་རྩོལ་བྱུང་ རེག་བྱ་མིན། ། དེ་དགུ་ རྟག་པ་ལ་སོགས་་་་
ལའོ། །དེ་ལ་རིགས་མཐུན་ལ་ཡོད་དང༌། །རྣམ་གཉིས་མེད་ལ་མེད་གང་ཡིན། །དེ་
ནི་གཏན་ཚིགས་དེ་ལས་ལྡོག །འགལ་བ་གཞན་རྣམས་མ་ངེས་པའོ། ། ཞེས་
གསུངས་ཏེ། ཚིགས་བཅད་དང་པོ་འདི་རྣམ་ངེས་དང་ཐ་མ་རྒྱན་དུ་དྲངས་པ་
ཡིན་པས་དེང་སང་མདོ་རྩ་བའི་འགྱུར་དང་ཅུང་མི་འདྲ་ཡང་འདི་ལྟར་བདེའོ། །དེ་
ལྟར་ཕྱོགས་ཆོས་དགུ་ཙམ་ཞིག་བསྟན་པ་ལས་གཞན་མ་གསུངས་ལ། སྤྱིར་རྟགས་
འདི་ལ་ཡང་དག་དང་ལྟར་སྣང་གཉིས་སུ་ཡོད་ཅིང་། ཡང་དག་ལའང་འབྲས་
286
•གས
;ཅ
=
= =
%Aཀ་ཨ• ས
ཟ
-tr4
E
+
++ཟའ་



རང་མ་དམིགས་པ་གསུམ་དང༌། དེར་ཡང་ནང་གི་དབྱེ་བ་དུ་མ་ཡོད་པ་དང༌།
ལྟར་སྣང་ལའང་མ་གྲུབ་འགལ་བ་མ་ངེས་པ་གསུམ་དང༌། སོ་སོའི་ནང་གི་དབྱེ་བ་
དུ་མ་ཡོད་བཞིན་དུ་ཡང་དག་གཉིས་དང་ལྟར་སྣང་བདུན་ཏེ་དགུ་པོ་འདི་ཁོ་ན་ལས་
ཅིའི་ཕྱིར་མ་གསུངས་ཤེ་ན། གཏན་ཚིགས་ཡང་དག་དང་ལྟར་སྣང་གི་རབ་ཏུ་
དབྱེ་བའི་དོན་རྒྱ་ཆེ་བ་དག་ཚེགས་ཆུང་ངུས་བདེ་བར་བཟུང་ཞིང་རྟོགས་པར་བྱ་བ་
འགྲུབ་བྱའི་ཕྱིར་ཕྱོགས་ཆོས་དགུར་ རབ་ ཏུ་དབྱེ་བ་ཡིས་མདོར་བསྡུས་པ་ནི་་་་་
གསུངས་པ་ཡིན་ནོ། ། དེ་ཡང་གྲུ་བཞི་པའི་རེ་ཁཱ་ལ་ཐུར་མ་གཉིས་གཉིས་བསྣོལ་
བས་རེའུ་མིག་དགུ་ལ་སྟེང་མ་གསུམ་ལ་རིམ་བཞིན། སྒྲ་ཆོས་ཅན། རྟག་སྟེ།
གཞལ་བྱ་ཡིན་པའི་ཕྱིར། ཞེས་དང་། སྒྲ་ཆོས་ཅན། མི་རྟག་སྟེ། བྱས་པའི་
ཕྱིར། ཞེས་དང་། སྒྲ་ཆོས་ཅན། རྩོལ་བ་ལས་བྱུང་སྟེ། མི་རྟག་པའི་ཕྱིར།
ཞེས་ བཀོད། བར་ མ་ གསུམ་ ལ་ རིམ་ པ་ བཞིན། སྒྲ་ཆོས་ཅན། རྟག་ སྟེ།
བྱས་པའི་ཕྱིར། ཞེས་དང་། སྒྲ་ཆོས་ཅན། རྟག་སྟེ། མཉན་བྱ་ཡིན་པའི་
ཕྱིར། ཞེས་དང༌། དུང་སྒྲ་ཆོས་ཅན། རྟག་སྟེ། རྩོལ་བ་ལས་བྱུང་བའི་ཕྱིར།
ཞེས་བཀོད། འོག་མ་གསུམ་ལ་རིམ་བཞིན། སྒྲ་ཆོས་ཅན། རྩོལ་བ་ལས་མ་
བྱུང་སྟེ། མི་རྟག་པའི་ཕྱིར། ཞེས་དང༌། དུང་སྒྲ་ཆོས་ཅན། མི་རྟག་སྟེ།
རྩོལ་བ་ལས་བྱུང་བའི་ཕྱིར། ཞེས་དང་། སྒྲ་ཆོས་ཅན། རྟག་སྟེ། རེག་བྱ་
ཅན་མིན་པའི་ཕྱིར། ཞེས་བཀོད་པར་བྱའོ། །དེ་ལྟར་བཀོད་པ་དེ་ལ་ཡང་དག་
གཉིས་དང་། འགལ་བ་གཉིས་དང་། མི་ངེས་པ་ལྔར་འགྱུར་ཏེ། ཕྱོགས་
ཆོས་དགུའི་འཁོར་ལོ་ལས། སྟེང་འོག་གཉིས་ལ་ཡང་དག་གོ །ལོགས་ལ་འགལ་
བ་གཉིས་ཡིན་ཏེ། །ཟུར་བཞིར་ཐུན་མོང་མ་ངེས་བཞི། །དབུས་ན་ཐུན་མོང་མ་
ཡིན་པའོ། །ཞེས་གསུངས་པ་བཞིན་ནོ། །ཡང་ན་དབུས་ཀྱི་ཐུན་མིན་མ་ངེས་པའི་
དཔེ་བརྗོད་དུ། གསོན་ལུས་ཆོས་ཅན། བདག་དང་བཅས་པ་ཡིན་ཏེ། སྲོག་
དང་ལྡན་པའི་ཕྱིར། ཞེས་བཀོད་ཀྱང་འདྲའོ། །དེ་ཡང་མཐུན་ཕྱོགས་ལ་ཡོད་པ་
དང་། མེད་པ་དང་། ཆ་གཉིས་སུ་འཇུག་པ་གསུམ་ཡོད་པས་དེ་རེ་རེ་ལའང་མི་
o)
287



མཐུན་ཕྱོགས་ལ་ཡོད་པ་དང༌། མེད་པ་དང་། ཆ་གཉིས་སུ་འཇུག་པ་གསུམ་རེ་
སྦྱར་བས་ གསུམ་གསུམ་དགུར་འགྱུར་བ་ཡིན་ལ། དེའི་ནང་གི་མཐུན་ཕྱོགས་
མཐའ་དག་ལ་ཡོད་པ་དང་མི་མཐུན་ཕྱོགས་མཐའ་དག་ལ་མེད་པ་ནི་སྟེང་གི་རེའུ་
མིག་ལ་གནས་པ་རང་བཞིན་གྱི་རྟགས་སོ། ། མཐུན་ཕྱོགས་ལ་ཡོད་མེད་ཆ་གཉིས་
དང་མི་མཐུན་ཕྱོགས་ལ་མེད་པར་ངེས་པ་ནི་འོག་གི་རེའུ་མིག་ལ་གནས་པ་འབྲས་
རང་གཉིས་ཀྱི་དཔེར་འོས་པ་ཡང་དག་གོ ། དེ་ལས་གོ་བཟློག་ པ་ གཉིས་ནི།
ལོགས་གཉིས་ལ་ བཀོད་པའི་འགལ་བ་གཉིས་སོ། ། ལྷག་ མ་ལྔ་ནི་མ་ངེས་པ་ སྟེ།
དེ་ཡང་དབུས་ན་ཕྱོགས་གཉིས་ཀར་མེད་པའོ། །ཟུར་བཞིར་ཕྱོགས་གཉིས་ཀར་
ཡོད་པས་མ་ངེས་པ་ཡིན་ལ། དེ་ཡང་རེའུ་མིག་དང་པོར་ནི་ཕྱོགས་གཉིས་ཀར་
ཁྱབ་པར་ཡོད་པའོ། །གསུམ་པར་ནི་མཐུན་ཕྱོགས་ལ་ཁྱབ་པར་ཡོད་ཅིང་མི་མཐུན་
ཕྱོགས་ལ་ཆ་གཉིས་སུ་འཇུག་པ་ཅན་ནོ། །བདུན་པར་ནི་མཐུན་ཕྱོགས་ལ་ཆ་གཉིས་
སུ་དང་མི་མཐུན་ཕྱོགས་ལ་ཁྱབ་པར་ཡོད་པའོ། ། ཐ་མ་དགུ་པར་ནི་མཐུན་ཕྱོགས་
མི་མཐུན་ཕྱོགས་གཉིས་ཀར་ཆ་གཉིས་སུ་འཇུག་པ་ཅན་ནོ། །དེ་ཡང་ཐོག་མ་གསུམ་
ནི་རྟགས་དེ་མཐུན་ཕྱོགས་ལ་ཁྱབ་བྱེད་དུ་ཡོད་པ་གཞིར་བཞག་ནས་མི་མཐུན་
ཕྱོགས་ཡོད་པ་དང་། མེད་པ་དང༌། ཆ་གཉིས་སུ་འཇུག་པ་གསུམ་རིམ་པས་
སྦྱར་བའོ། །བར་མ་གསུམ་ནི་མཐུན་ཕྱོགས་ལ་མེད་པ་གཞིར་བཞག་ནས་མི་མཐུན་
ཕྱོགས་ཀྱི་དབྱེ་བ་སྔར་བཞིན་སྦྱར་བའོ། ། འོག་མ་གསུམ་ནི་མཐུན་ཕྱོགས་ལ་ཡོད་
མེད་ཆ་གཉིས་ལ་བརྟེན་པ་གཞིར་བཞག་ནས་མི་མཐུན་ཕྱོགས་གསུམ་པོ་རིམ་པས་
སྦྱར་བའོ། ། འདི་དག་གི་དཔེ་ཡང༌། ཐོག་མ་གསུམ་གྱི་དང་པོའི་མཐུན་ཕྱོགས་
ནམ་མཁའ། མི་མཐུན་ཕྱོགས་བུམ་པ་ལྟ་བུ། དེ་བཞིན་གཉིས་པའི་བུམ་པ་
དང་ནམ་མཁའ། གསུམ་པའི་མཐུན་ཕྱོགས་བུམ་པ། མི་མཐུན་ཕྱོགས་གློག་
དང་ནམ་མཁའ་གཉིས་སོ། ། བར་ བ་ གསུམ་པོ་མཐུན་ པར་མཐུན་ཕྱོགས་ ནམ་་
མཁའ་དང་མི་མཐུན་ཕྱོགས་བུམ་པ་དང་གློག་གཉིས་སོ། །འོག་མ་གསུམ་གྱི་དང་
པོའི་མཐུན་ཕྱོགས་གློག་དང་ནམ་མཁའ། མི་མཐུན་ཕྱོགས་བུམ་པ། གཉིས་
288



པའི་མཐུན་ཕྱོགས་བུམ་པ་དང་གློག མི་མཐུན་ཕྱོགས་ནམ་མཁའ། གསུམ་
པའི་མཐུན་ཕྱོགས་ནམ་མཁའ་དང་རྡུལ་ཕྲན། མི་མཐུན་ཕྱོགས་ལས་དང་བུམ་
པའམ། ཡང་ན་བློ་དང་བུམ་པ་བྱས་ཀྱང་རུང་ངོ༌། ། རེག་བྱ་ཅན་མིན་པའམ་
ལུས་ཅན་མིན་པ་ནི་ཕན་ཚུན་ཐོགས་རེག་མི་བྱེད་པའི་དོན་ནོ། ། དེ་ཡང་རང་་
ལུགས་ལ་རྡུལ་ཕྲན་རྟག་པ་མིན་ཡང་གཞན་ཕྱི་རོལ་པའི་འདོད་ངོར་མཐུན་ཕྱོགས་
བྱས་ཚེ་དེ་ལ་རྟགས་འདི་མ་གྲུབ་པར་སྟོན་པའི་ཆེད་དོ། ། འདི་ཙམ་གྱིས་གཏན་
ཚིགས་ཡང་དག་དང་ལྟར་སྣང་གི་གནད་ཁོང་དུ་ཆུབ་པར་ནུས་ཏེ། མདོ་ལས།
གང་ཕྱིར་གཏན་ཚིགས་དག་དང་ནི། །དེར་སྣང་ཕལ་ཆེར་ཕྱོགས་ཆོས་ཡིན། །དེ་
ཕྱིར་གཏན་ཚིགས་ལྟར་སྣང་གི ། དོན་དུ་དེ་དབྱེ་བསྟན་པར་བྱ། །ཞེས་གསུངས་
ཏེ། འདི་ཡང་དེང་སང་ཞ་མའི་འགྱུར་འདི་དང་མི་འདྲ་ལ་འདི་བདེའོ། །གཉིས་
པ་ ཕྱོགས་ ཆོས་ ལ་ རྩོད་ སྤོང་ནི། ཆོས་ ཀྱི་ ཚིག་ ཕྲད་ ཐ་ དད་ པར། ། སོགས།
གསུམ་པ། རང་བཞིན་འབྲས་བུ་གྲུབ་དོན་དུ། ། སོགས། གཉིས་པ་དབུས་ན་
གནས་པ་སྟེང་འོག་བར་གསུམ་པོའི་དགོས་པ་བྱེ་བྲག་ཏུ་བཤད་པ་ལ། ཡང་དག་
གཉིས་པོའི་དགོས་པ་བཤད། ། མ་ངེས་གཅིག་པོའི་དགོས་པ་བཤད། །དང་པོ་ལ།
ཐུན་མིན་སོ་སོའི་དགོས་པ་དང་། །གཉིས་ཀ་བསྟན་པའི་དགོས་པ་འོ། །དང་པོ་ལ།
དངོས་དང་དེ་ལ་དོགས་པ་སྤང༌། །དང་པོ་ལ། འབྲས་རྟགས་དཔེ་ལ་རྩོལ་བྱུང་
དང༌། ། རང་བཞིན་རྟགས་ལ་བྱས་སྨོས་དོན། ། དང་པོ་ལ། དངོས་དང་དེ་ལ་
རྩོད་ པ་ སྤང་། ། དང་པོ། རང་ བཞིན་ ཉིད་ལས་ གཞན་ གྱིས་ནི། ། སོགས་ཏེ།
དེས་ན་རྩོལ་བྱུང་གིས་མི་རྟག་པ་སྒྲུབ་འདི་ཡང་མཐུན་ཕྱོགས་གློག་དང་བུམ་པ་ལས།
བུམ་པ་ལ་མཐོང་གློག་ལ་མ་མཐོང་བས་ཆ་གཉིས་སུ་འཇུག་པ་ཅན་ཡིན་པས་འབྲས་
རྟགས་ཀྱི་དཔེར་རུང་ཞིང་། འབྲས་རྟགས་དངོས་སུ་འགྱུར་ཚུལ་ནི་སྒྲ་རྩོལ་བའི་
དེ་མ་ཐག་ཏུ་བྱུང་བར་དམིགས་པའི་ཉན་ཤེས་དེ་འབྲས་བུ་དང༌། དེའི་རྒྱུ་སྒྲ་མི་
རྟག་པ་ཡིན་པར་དཔོག་པ་ཡིན་ནོ། །དེ་ལ་རྩོལ་བྱུང་གིས་མི་རྟག་པ་སྒྲུབ་པ་རང་
བཞིན་གྱི་རྟགས་ཡིན་པར་ཐམས་ཅད་མཐུན་པ་ཡིན་ཞིང་། འབྲས་བུའི་གཏན་
289



ཚིགས་སུ་བྱེད་ན་དོན་གྱིས་དེ་ལྟར་འགྱུར་ཚུལ་ཚེགས་ཆེན་པོས་བསྒྲུབ་དགོས་པས་
དུ་བས་མེ་སྒྲུབ་པ་ལྟ་བུའི་འབྲས་རྟགས་དངོས་སུ་ཅིའི་ཕྱིར་མི་སྟོན་ཅེ་ན། རང་
བཞིན་གྱི་དཔེ་བརྗོད་ཕྱོགས་གཅིག་དང་བཅས་པ་མཚོན་ནུས་པ་དང་རྩོལ་བ་ལས་
བྱུང་བར་དམིགས་པ་ལ་རྟག་པ་མི་སྲིད་པ་སོགས་དགོས་པ་དུ་མ་ཡོད་པའི་དབང་
གིས་ཡིན་ནོ། །འོ་ན་འདི་རང་བཞིན་གྱི་རྟགས་ཡིན་ལ་འབྲས་བུའི་རྟགས་སུའང་
རུང་བའི་རྒྱུ་མཚན་ཅི་ཡིན་ཞེ་ན། བྱིས་པ་དང་མི་རྟག་བདག་གཅིག་འབྲེལ་གྲུབ་
པ་ནི་སྒྲ་དེའི་རྒྱུ་རྐྱེན་གྱིས་འདུས་བྱས་པ་དང་། སྐད་ཅིག་གཉིས་པར་མི་སྡོད་པའི་
ལྡོག་ཆ་ནས་སོ་སོར་ཕྱེས་པ་ལས་ངོ་བོ་ཐ་དད་དུ་མ་གྲུབ་པ་ཡིན་པ་དེ་བཞིན་སྤྱིར་རྒྱུ་
རྐྱེན་གྱིས་འདུས་བྱས་པའི་བྱེ་བྲག་རྒྱུ་ཡི་ཁྱད་པར་སྐྱེས་བུའི་རྩོལ་བ་ལས་བྱུང་བ་
དང༌། མི་རྟག་པ་སྒྲའི་སྟེང་དུ་དབྱེར་མེད་པར་བདག་གཅིག་གིས་འབྲེལ་བ་ཡོད་
པས་རང་བཞིན་གྱི་རྟགས་ཡིན་མོད། འོན་ཀྱང་མི་རྟག་པ་ཡིན་ནོ་ཅོག་རྩོལ་བྱུང་
མིན་པས་མཐུན་ཕྱོགས་པ་ལ་ཁྱབ་བྱེད་དུ་འཇུག་པ་མིན་ཡང་སྒྲ་རང་གི་སྟེང་ན་རྩོལ་
བྱུང་དང་མི་རྟག་པ་ཐ་དད་དུ་མེད་དོ། །འོན་ཀྱང་འབྲས་རྟགས་སུ་བྱེད་པ་ན་རྩོལ་
བ་ལས་བྱུང་བའི་སྒྲ་དེ་ཉིད་འབྲས་བུར་བཟུང་ན་རྩོལ་བ་མེད་ པའི་ སྔ་ན་ སྒྲ་དེ་
གནས་པ་མེད་པར་རྒྱུ་གཞན་ལས་སྐྱེ་བར་མཐོང་བའི་ཕྱིར་སྒྲ་སྔོན་མེད་གསར་སྐྱེ་
དང༌། དེ་ཡང་རྒྱུ་བཅས་ཙམ་གྲུབ་མོད་ཀྱི་རྩོལ་བ་སོགས་རྒྱུ་གྲུབ་ཟིན་པའི་ཕྱིར་ན་
འབྲས་བུས་རྒྱུ་སྒྲུབ་པའི་རྟགས་དངོས་མ་ཡིན་ནོ། །དེས་ན་འབྲས་རྟགས་ཤུགས་ལ་
འཕེན་བྱེད་ཡིན་ཏེ། ཇི་ལྟར་ན་སྐབས་འདིར་རྩོལ་བྱུང་ཞེས་པ་དེ་ཡུལ་སྒྲ་ཉིད་ཀྱི་
ཆོས་སུ་བཟུང་ན་རང་བཞིན་ གྱི་རྟགས་སུ་འགྱུར་བས་རྩོལ་བ་ལས་བྱུང་བ་་་
དམིགས་པའི་ཉན་ཤེས་ལ་དེར་བཏགས་པ་སྟེ་ཡུལ་གྱི་མིང་ཡུལ་ཅན་ལ་བཏགས་
པའོ། ། དགོས་པ་མེད་པར་ཅི་སྟེ་གདགས་ཤེ་ན། དགོས་པ་ཡོད་དེ། བྱས་པ་
དང་སྐྱེ་བ་འགག་པ་སོགས་ཀྱི་རྣམ་བཞག་ཀྱང་མངོན་སུམ་གྱིས་གྲུབ་པ་ལས་དེ་ལྟར་
འཇོག་གི་ཡུལ་ཅན་མ་འཁྲུལ་བའི་དམིགས་པ་ལས་གཞན་དུ་རྣམ་བཞག་མི་སྲིད་
པར་ཤེས་པའི་སླད་དུའོ། །གཉིས་པ་རྩོད་སྤང་ནི། སྔར་ཡོད་པ་ཡི་ཤེས་པ་ནི། །
290



སོགས། གཉིས་པ། འདི་ཉིད་ཀྱིས་ནི་རང་བཞིན་ཉིད། །སོགས། གཉིས་པ་
ཡང་དག་གཉིས་སོ་སོར་བཤད་པ་དེ་ལས་འཕྲོས་པའི་དོགས་སྤང་ལ། བཤད་
ཟིན་ཟློས་པའི་དོགས་པ་སྤང་། །འཆད་འོས་མ་བཤད་དོགས་པ་སྤང་། ། དང་པོ།
རྗེས་སུ་དཔག་པར་བཤད་ཟིན་དོན། །སོགས། གཉིས་པ། དེས་འདིར་འབྲས་
བུའི་རྟགས་ཀྱིས་ནི། །སོགས། གཉིས་པ་ཡང་དག་གཉིས་པོ་ཐུན་མོང་གི་དགོས་
པ་ལ། སྒྲུབ་པའི་དོན་དང་དགག་པའི་དོན། ། དང་པོ། ཡོད་པ་གང་མེད་མི་
འབྱུང་ བའམ། ། སོགས། གཉིས་པ། ལྡན་ པ་ ཅན་ སོགས་ གང་ དག་ལ། །
སོགས། གཉིས་པ་མ་ངེས་པ་གཅིག་བཤད་པ་ལ། སྲོག་ལ་ལྡོག་ཁྱབ་གྲུབ་པ་
དགག །སྲོག་དང་མཉན་བྱ་འཁྲུལ་བར་མཚུངས། །ཚུལ་དེས་རིགས་ཅན་གཞན་
ཡང་མཚོན། །དང་པོ་ལ། ལྡོག་ཁྱབ་མེད་པའི་སྒྲུབ་བྱེད་འགོད། །ལྡོག་ཁྱབ་ཡོད་
པའི་སྒྲུབ་བྱེད་བཀག ། དང་པོ་ལ། དངོས་དང་ལུང་འགལ་དོགས་པ་སྤང་། །
དང་པོ། ལྡོག་པ་ཉིད་ནི་ངེས་པ་ཉིད། ། སོགས། གཉིས་པ་དོགས་ སྤང་ནི། །
མ་མཐོང་བ་ཙམ་ལ་བརྟེན་ནས། ། སོགས། གཉིས་པ་སྒྲུབ་བྱེད་བཀག་པ་ལ།
མདོར་བསྟན་པ་དང་རྒྱས་པར་བཤད། ། དང་པོ། གལ་ཏེ་བདག་ནི་ལྡོག་པ་
ཡིས། ། སོགས། གཉིས་པ་རྒྱས་བཤད་ལ། དེའི་འབྲེལ་མངོན་སུམ་གྱིས་མི་
འགྲུབ། །རྗེས་སུ་དཔག་པས་མི་འགྲུབ་པའོ། ། དང་པོ། དེ་བདག་དེ་ལས་བྱུང་
ཞེ་ན། ། སོགས། གཉིས་ པ་ལ། བདག་ཆོས་ ཅན་བྱས་ཕྱོགས་ཆོས་མེད། །
བསྒྲུབ་བྱར་བྱས་ན་ཁྱབ་པ་མེད། ། དང་པོ། སྲོག་ སོགས་ལ་སླར་མཐོང་བ་་་་
ཡིས། །སོགས། གཉིས་པ་ལ། མེད་ན་མེད་པའི་ལྡོག་མི་འགྲུབ། །ཡོད་ན་ཡོད་
པའི་རྗེས་འགྲོ་མིན། ། དང་པོ་ལ། བདག་ལྡོག་པས་ན་སྲོག་ལྡོག་མིན། ། ཡིན་
པར་བསྒྲུབ་ན་ཧ་ཅང་ཐལ། ། དང་པོ། རྒྱུ་གང་ཞིག་ནི་མེད་པ་ཡིས། ། སོགས།
གཉིས་པ། གལ་ཏེ་ཅུང་ཟད་ཆོས་མཐུན་ཕྱིར། ། སོགས། གཉིས་པ། སྲོག་
དང་མིག་འབྱེད་ལ་སོགས་ནི། །སོགས། གཉིས་པ་སྲོག་དང་མཉན་བྱ་མཚུངས་
པ་ལ། རྩ་བའི་རྟགས་ནི་འགོད་པ་དང༌། །དེ་ཡི་རྒྱུ་མཚན་རྒྱས་པར་བཤད། །
291



དང་པོ། འཁྲུལ་བ་ཉིད་ཀྱིས་མཉན་བྱ་དང༌། ། སོགས། གཉིས་པ་ལ། ལྡོག་
ཅན་རྟགས་ལ་བརྟགས་ནས་དགག ། ལྟོས་གཞི་ཕྱོགས་ལ་བརྟེན་ནས་དགག །
གཉིས་ཀ་འབྲེལ་ལ་བརྟགས་ནས་དགག ། དང་པོ་ལ། ལྡོག་ཁྱབ་མེད་པར་
མཚུངས་པར་བསྒྲུབ། ། དེ་ཡི་ལན་དུ་བཀོད་པ་བཀག ། དང་པོ་ལ། དངོས་
དང་དེ་ཡི་འཐད་པ་འོ། ། དང་པོ། མ་ཡིན་ལྡོག་པ་ཅན་ཡིན་ཡང༌། ། སོགས། །
གཉིས་པ་དེའི་འཐད་པ་ནི། བསྒྲུབ་མེད་ཉིད་ལས་རྣམ་བཅད་ཀྱིས། ། སོགས།
གཉིས་པ་དེའི་ལན་འགོག་པ་ལ། ཕྱོགས་སྔ་བརྗོད་དང་དེ་ཡི་ལན། ། དང་པོ།
བསྒྲུབ་བྱ་མེད་ལས་ལྡོག་མེད་པ། ། སོགས། གཉིས་པ་དེ་འགོག་པ་ལ། ཁས་
ལེན་འགལ་འདུར་ཐལ་བས་བཀག །ཅི་ཡང་མི་སྨྲར་ཐལ་བས་དགག །དགག་
པ་གཏན་མེད་ཐལ་བས་དགག ། དང་པོ། མེད་ཅེས་ལྡོག་པ་དེ་ཉིད་ནི། །
སོགས། གཉིས་པ། གལ་ཏེ་དེ་ལས་ལྡོག་མེད་ན། ། སོགས། གསུམ་ པ་ ལ།
གཞན་ལ་ཐལ་བ་འགོད་པ་དང༌། ། རང་ལ་དེ་མི་མཚུངས་ཚུལ་ལོ། ། དང་པོ་ལ།
རིགས་པ་དངོས་དང་དེ་ལན་དགག ། དང་པོ། ཡོད་པ་རྣམས་ལ་དགག་པ་
མེད། ། སོགས། གཉིས་ པ། གལ་ ཏེ་ ཡུལ་ དུས་ འགོག་ ཅེ་ ན། ། སོགས།
གཉིས་པ་སྐྱོན་དེ་རང་ལ་མི་མཚུངས་པའི་ཚུལ་ལ། དགག་སྒྲུབ་རྟེན་ནི་སྒྲ་དོན་
ཡིན། ། ཇི་ལྟར་དགག་དང་སྒྲུབ་པའི་ཚུལ། ། དང་པོ་ལ། དངོས་དང་དེ་ཡི་
འཐད་པ་འོ། །དང་པོ། དེ་ཕྱིར་དངོས་དངོས་མེད་རྟེན་ཅན། །སོགས་ཏེ། དེ་
ལ་ཡོད་པ་དགག་མི་ནུས་ལ་མེད་པ་དགག་ཏུ་མེད་པའི་ཕྱིར་དགག་པའི་སྙད་མི་
འཐད་པར་དཔྱོད་པ་འདི་ཁྱེད་ལའང་ཅིའི་ཕྱིར་མི་མཚུངས་ཤེ་ན། དངོས་པོའི་
དོན་ནི་ རང་གི་ རང་ བཞིན་ཇི་ ལྟ་ བར་ གནས་ པ་ ཙམ་ ལས་ འཕེལ་འགྲིབ་ དང༌།
དགག་སྒྲུབ་བྱེད་པ་མ་ཡིན་ཏེ། དགག་སྒྲུབ་ནི་ཐ་སྙད་ཀྱི་ལམ་ལ་བརྟེན་པ་ཡིན་
ནོ། །དེ་ཡང་དངོས་མེད་ལ་དགག་སྒྲུབ་ཀྱི་ཐ་སྙད་མི་འཇུག་ན་ཧ་ཅང་ཐལ་བ་དེ་
བཞིན་དུ་ཡོད་པ་སྒྲུབ་མི་དགོས་ལ་མེད་པ་སྒྲུབ་མི་ནུས་པས་དངོས་པོ་ལ་དཔྱད་ན་
སྒྲུབ་པའང་མེད་མོད། དགག་སྒྲུབ་ནི་སྒྲ་དོན་ཙམ་ལ་བརྟེན་ནས་རྟོག་པས་བྱེད་
292
བད,
*ཚུ
+
++++++
+



)
པ་ཡིན་པས་ན་དངོས་པོ་ལའང་དགག་སྒྲུབ་གཉིས་ཀ་འཇུག་སྟེ་བུམ་པ་ཡོད་མེད་
ཅེས་པ་བཞིན་ནོ། །དངོས་མེད་ལའང་དེ་གཉིས་ཀ་འཇུག་སྟེ། བུམ་མེད་ཡོད་།
བུམ་མེད་མེད། ཅེས་པ་དང་དེ་བཞིན་དུ་ཡིན་མིན་གྱི་བརྗོད་ཚུལ་ཡང་ཤེས་པར་
བྱའོ། །དེས་ན་སྒྲུབ་པའི་ཤུགས་ལ་རྣམ་བཅད་གྲུབ་པ་དང། དགག་པའི་ཤུགས་
ལ་ཡོངས་གཅོད་དུ་སྒྲུབ་པ་གྲུབ་པའི་དགག་སྒྲུབ་ཐ་སྙད་ཀྱི་གནད་གསང་འདི་ཁོ་ན་
སྤྱིར་ངེས་པར་བྱས་ནས་བློ་ངོར་དགག་པ་དང་སྒྲུབ་པའི་ཚུལ་ཕྱིན་ཅི་མ་ལོག་པ་
རྣམས་ཀྱིས་ལྡོག་ཕྱོགས་ཀྱི་སྒྲོ་འདོགས་པ་བསལ་བའི་སྒོ་ནས་དོན་གང་ཞིག་ཏུ་ངེས་
པར་བཟུང་བ་དེ་དངོས་པོའི་གནས་ཚུལ་དང་མཐུན་སོང་བའི་ཚེ་ན་ཤེས་བརྗོད་ཀྱི་
ཐ་སྙད་སྐྱོན་མེད་པ་ཡིན་ཞིང༌། དེ་འདྲའི་ཐ་སྙད་དུ་བྱས་པ་དེ་ལྟར་དོན་ལའང་
གྲུབ་ཅེས་འཛིན་དགོས་པའི་ཐ་སྙད་ལ་བརྟེན་ནས་དོན་རྟོགས་དགོས་པ་ཡིན་ནོ། །
དེ་ལྟར་ཐ་སྙད་ལ་མཁས་པར་བྱས་ནས་དངོས་པོའི་གནས་ཚུལ་དང་མཐུན་པའི་བློ་
བསྐྱེད་པའི་དོན་དུ་བསྟན་བཅོས་བྱེད་པ་ཡིན་གྱི་དངོས་པོའི་གནས་ཚུལ་ལ་ནི་
བསྟན་བཅོས་ཅིར་ཡང་བྱར་མེད་དེ་སྐྱེས་བུའི་འདོད་པའི་རྗེས་སུ་མི་བྱེད་པའི་ཕྱིར་
རོ། ། གཉིས་པ་དེ་ལྟར་འཐད་པ་སྟོན་པ་ལ། སྒྲ་དོན་དངོས་མེད་ཀྱང་རྟེན་
འཐད། ། སྒྲ་དོན་ལས་གཞན་རྟེན་མི་འཐད། །དང་པོ། དེ་འདྲ་མེད་ནའང་ཆོས་
ཅན་ དེ། ། སོགས། གཉིས་ པ། དེ་ ལྟ་ མིན་ ན་ དོན་ རྣམས་ ཀྱི། ། སོགས།
གཉིས་པ་དགག་སྒྲུབ་ཇི་ལྟར་བྱེད་ཚུལ་ལ། རྟོག་ངོར་དགག་སྒྲུབ་འཇུག་པའི་
ཚུལ། ། བཏགས་ཙམ་དེ་ལ་ ཐ་སྙད་རུང༌། ། བཏགས་པ་ཡིན་ཡང་དངོས་ལྟར་་་
སྣང་། ། དང་ པོ། སྣ་ ཚོགས་ ཆོས་ ཀྱི་ གཞིར་ གྱུར་ པ། ། སོགས། གཉིས་ པ།
མེད་པ་ཡི་ནི་དོན་ཅན་གྱི། །སོགས། གསུམ་པ། དེ་འབྲས་ཅན་དང་དེ་འབྲས་
མེད། ། སོགས། གཉིས་པ་ལྟོས་གཞི་ཕྱོགས་ལ་བརྟག་པ་ལ། འགོག་བྱེད་་་་
རིགས་པ་བསྟན་པ་དང་། །དེ་ཡི་གྲུབ་དོན་བསྡུ་བ་འོ། །དང་པོ་ལ། ལྟོས་གཞི་
ཕྱོགས་ཉིད་མི་འགྲུབ་དང༌། ། ཕྱོགས་གྲུབ་ན་ཡང་ལྡོག་མི་གྲུབ། ། ལྡོག་གྲུབ་ཀྱང་
བདག་ བཅས་ མི་འགྲུབ། ། དང་པོ། ཡོད་ཉིད་སྒྲུབ་བྱེད་འཇུག་པའི་ཕྱིར། ། །
293



སོགས། གཉིས་པ་ལ། མ་ངེས་ལྡོག་ཙམ་ཐེ་ཚོམ་ཟ། །ངེས་པའི་ལྡོག་པར་སྒྲུབ་
བྱེད་མེད། ། དང་པོ། མེད་ལས་ལྡོག་པ་མེད་ན་ཡང༌། ། སོགས། གཉིས་པ།
ཡོད་ལ་འགལ་བ་མ་མཐོང་ན། ། སོགས། གསུམ་པ། ལྡོག་ཏུ་ཆུག་པ་དེ་ལྟ་
ནའང༌། ། སོགས། གཉིས་པ་དོན་བསྡུ། གལ་ཏེ་གཏན་ཚིགས་མཐུན་ཕྱོགས་
ལས། ། སོགས། གསུམ་པ་འབྲེལ་བར་དཔྱད་པ་ལ། རྗེས་སུ་འགྲོ་ལྡོག་འབྲེལ་
ལ་ལྟོས། ། འབྲེལ་བ་སྒྲུབ་བྱེད་ཚད་མས་ངེས། ། བདག་སྲོག་ལ་དེ་མེད་ཕྱིར་་་
འཁྲུལ། །དང་པོ། འཇུག་ལ་གང་གི་རང་བདག་ཉིད། ། སོགས། གཉིས་པ།
མེད་ན་མི་འབྱུང་དེ་ཡང་ནི། ། སོགས། གསུམ་པ་ལ། དེ་བྱུང་འབྲེལ་མེད་
དངོས་སུ་བསྟན། །བདག་གཅིག་འབྲེལ་མེད་དོན་གྱིས་བསྟན། །དང་པོ་ལ། རྒྱུ་
འབྲས་ངེས་བྱེད་ཚད་མ་བཤད། །ངེས་པའི་རྒྱུ་འབྲས་འཁྲུལ་མེད་བསྒྲུབ། །དང་པོ་
ལ། དངོས་དང་སྲོག་སོགས་ལ་དེ་མེད། ། དང་པོ། འབྲས་བུ་མཐོང་དང་མ་
མཐོང་ བ། ། སོགས། གཉིས་པ། དེ་ཡོད་ན་ཡོད་ངེས་མེད་ཕྱིར། ། སོགས།
གཉིས་པ་ངེས་པའི་རྒྱུ་འབྲས་དག་ནམ་ཡང་འཁྲུལ་བ་མེད་ཚུལ་ལ། རྒྱུ་འབྲས་
འཆོལ་བ་མེད་པར་བསྒྲུབ། །འཆོལ་བར་འདོད་པའི་གཞན་ལན་དགག ། དང་
པོ། འབྲས་བུའི་རང་བཞིན་ཐ་དད་རྣམས། ། སོགས། གཉིས་པ་ལ། རྒྱུ་
མིན་སྐྱེ་ལ་ཐལ་བ་བརྗོད། །དེ་ལ་མ་ངེས་རྩོད་པ་སྤང་། །དང་པོ་ལ། དངོས་དང་
དེ་ཡི་གྲུབ་དོན་བཞག ། དང་པོ། འདི་ཐ་དད་བྱེད་ཐ་དད་བྱེད། ། སོགས།
གཉིས་པ་གྲུབ་དོན། དེ་ལྟར་རྒྱུ་དང་འབྲས་བུ་དག ། སོགས། གཉིས་པ་ལ།
དོགས་པ་དགོད་དང་དེ་ཡི་ལན། ། དང་པོ། ཆུ་དང་འོ་མ་རུལ་འགྱུར་བཞིན། །
ཞེས་སོ། །གཉིས་པ་ལ། ལན་དང་དེ་ཡི་གྲུབ་དོན་བརྗོད། །དང་པོ། གཤེར་
ནུས་གང་ལས་རུལ་འགྱུར་ཏེ། ། སོགས། གཉིས་པ་གྲུབ་དོན་ལ། རང་གི་་་
འདོད་པ་གྲུབ་པའི་ཚུལ། །གཞན་གྱི་ཞེ་འདོད་ཁེགས་པའི་དོན། །དང་པོ། དེ་
བཞིན་མེ་ནི་ཐ་དད་ཀྱང་། ། སོགས། གཉིས་པ་དུ་བ་བུད་ཤིང་འགྱུར་བ་ཡི། །
སོགས། གཉིས་པ་བདག་གཅིག་འབྲེལ་ནི། ཇི་ལྟར་རང་རྒྱུ་ལ་ལྟོས་ནས། །
294



སོགས། གཉིས་པ་ཚུལ་དེས་རིགས་ ཅན་གཞན་མཚོན་ཚུལ་ནི། ལྡོག་ཅན་་
མཚུངས་པར་བསྟན་པའི་ཕྱིར། ། སོགས། གསུམ་པ་དགག་རྟགས་ཀྱི་དཔེ་ ཐ་
དད་དུ་མི་སྟོན་པའི་རྒྱུ་མཚན་ལ། རྒྱུ་ཁྱབ་རང་གསུམ་དོན་གྱིས་མཚོན། །ལྷག་མ་
དེ་དང་འདྲ་བ་ཡིན། །དང་པོ་ལ། སོ་སོར་དཔེ་ལས་དོན་གྱིས་གྲུབ། །ཀུན་ཀྱང་
མ་དམིགས་ཙམ་དུ་འདུ། ། དང་པོ་ལ། རྒྱུ་ཁྱབ་མ་དམིགས་དཔེ་གྲུབ་ཚུལ། །
རང་བཞིན་མ་དམིགས་ཀྱང་གྲུབ་པ། །དང་པོ་ལ། དངོས་དང་ལོག་པར་རྟོག་པ་
བསལ། ། དང་པོ། རྒྱུ་དང་ངོ་བོ་ལྡོག་ ཉིད་ ཀྱིས། ། སོགས། གཉིས་ པ་ ལ།
སྣང་རུང་ཁྱད་པར་མི་དགོས་དང༌། །རྟགས་གསུམ་འཆོལ་བར་རྟོག་པ་བསལ། །
དང་པོ། དེ་ལའང་སྐྱེས་བུ་མཐོང་མེད་ལས། ། སོགས། གཉིས་པ། འདིས་
ནི་དངོས་ལའང་དངོས་པོའི་ཆ། །སོགས། གཉིས་པ། ཚུལ་དེས་རང་བཞིན་
མ་དམིགས་པའི་དཔེ་ཡང་གྲུབ་པ་ལ། རང་བཞིན་མ་དམིགས་དགོས་པ་་་་་་
བཤད། ། དེ་ཡི་བྱེད་ལས་གང་ཡིན་བསྟན། ། དེ་དཔེ་ལོགས་སུ་མ་བསྟན་དོན། །
དང་པོ། དེ་ལ་དམིགས་རུང་རྣམས་ཀྱིས་ནི། ། སོགས། གཉིས་པ་དེའི་བྱེད་
ལས་ལ། དངོས་དང་དེ་ལ་རྩོད་པ་སྤང༌། ། དང་པོ། དགག་བྱ་ཤེས་བརྗོད་ཐེ་
ཚོམ་འགོག ། དེ་ལས་མེད་པའི་ཐ་སྙད་གྲུབ། །དང་པོ། ཡུལ་མེད་ཕྱིར་དེར་
ཡུལ་ ཅན་ནི། ། སོགས། གཉིས་པ། དཔེར་ན་སྲེག་པར་བྱེད་མིན་ཕྱིར། །
སོགས། གཉིས་པ་ལ། རྟགས་དེ་འབྲས་ལ་མ་ངེས་སྤང་། ། དགོས་དོན་མེད་
པར་ ཐལ་ བ་ སྤང་། ། དང་ པོ། དམིགས་ སུ་ རུང༌ བའི་ མེད་ པ་ ནི། ། སོགས།
གཉིས་པ་ལ། དངོས་དང་དེ་ཡི་དཔེ་བསྟན་པའོ། །དང་པོ། ཡུལ་ཡོད་ན་ཡང་
རྨོངས་པས་འདིར། ། སོགས། གཉིས་པ། ཇི་ལྟར་མཐོང་དང་མ་མཐོང་་་་་
ལས། །སོགས། གསུམ་པ་དེའི་དཔེ་ལོགས་སུ་མ་བསྟན་པའི་དོན་ནི། རྒྱུ་ལས་
འབྲས་བུ་བསྒྲུབས་པས་ན། ། སོགས། གཉིས་པ་དགག་རྟགས་ཀུན་ཀྱང་ མ་་་
དམིགས་པ་ཙམ་དུ་འདུ་བ་ལ། རྟགས་ཀྱི་ཕྱོགས་ཆོས་མྱོང་བས་གྲུབ། །དེ་ལས་
གཞན་དུ་མི་འཐད་པའོ། ། དང་པོ་ལ། མདོར་བསྟན་རྒྱས་བཤད་དོན་བསྡུ་་་
295



གསུམ། །དང་པོ། གཅིག་དམིགས་ཉམས་སུ་མྱོང་བ་ལས། ། སོགས། གཉིས་
པ་ལ། དམིགས་ནས་མྱོང་ན་དེ་དོན་འགྲུབ། ། ཁྱད་ཅན་མྱོང་ལས་འདི་གཞན་
མིན། ། དང་པོ། མྱོང་ བ་ ཁྱད་ པར་ ཅན་ ཉིད་ ལས། ། སོགས། གཉིས་པ།
རང་བཞིན་ཁྱད་པར་ཅན་མྱོང་ལས། ། སོགས། གསུམ་པ། དེས་ན་མི་་་་་་
དམིགས་པ་འདི་ནི། །སོགས། གཉིས་པ་གཞན་དུ་དོན་གྱི་མེད་པ་ཉིད། ། སོགས།
གཉིས་པ་དགག་རྟགས་ལྷག་མ་དེ་དང་དེ་འདྲ་བར་བསྟན་པ་ལ། མི་སྣང་དགག་
ཡུལ་གྱི་ཁྱད་ཙམ། །འགལ་དམིགས་སྦྱོར་དབྱེ་ཙམ་དུ་བསྟན། །དང་པོ་ལ། ཡོད་
ངེས་ཐ་སྙད་འཇུག་པ་འགོག ། མེད་ངེས་བསྒྲུབ་པར་མི་ནུས་པའོ། ། དང་པོ།
མི་སྣང་ངེས་པ་མི་རུང་ཕྱིར། །སོགས། གཉིས་པ་ལ། དངོས་དང་དེ་ལ་དོགས་
པ་སྤང་། །དང་པོ། འབྲས་བུ་ངེས་མེད་ཅན་འདིས་ནི། ། སོགས། གཉིས་པ།
ངེས་པ་བསྒྲུབ་ཕྱིར་གཏན་ཚིགས་ལ། །སོགས། གཉིས་པ་ལ། འགལ་གཉིས་
དབྱེ་བ་སྤྱི་རུ་བསྟན། །ཚད་མའི་གནོད་འགལ་བྱེ་བྲག་བཤད། །དང་པོ། རང་
གི་སྦྱོར་བ་དག་ལ་དེའི། ། སོགས། གཉིས་པ་ལ། ལྟོས་བཅས་ན་ནི་ངེས་མི་
འཐད། ། ལྟོས་མེད་མ་ངེས་པར་མི་འཐད། ། རང་ཆོས་ངེས་པར་མཇུག་བསྡུ་་་
བའོ། ། དང་པོ་ལ། ཐལ་བ་འགོད་དང་དེའི་ལན་དགག ། དང་པོ། རྒྱུ་
གཞན་ལས་སྐྱེ་ཉེ་བར་ནི། །སོགས། གཉིས་པ། དངོས་པོའི་རྒྱུ་ལས་བྱུང་ཡིན་
ན། ། སོགས། ། གཉིས་པ་ལ། དངོས་དང་དེ་ལ་དོགས་སྤང་གཉིས། ། དང་པོ།
ལྟོས་མེད་དངོས་པོ་ནམ་ཡང་ནི། ། སོགས། གཉིས་པ། ལྟོས་པ་མེད་ན་སྐད་
ཅིག་ཀྱང་། ། སོགས། གསུམ་པ། གང་དག་དེ་ཡོད་གཞན་ལྟོས་མེད། །སོགས།
གསུམ་པ་མཇུག་དོན་ལ། གཞུང་འདི་རྟོགས་པར་དཀའ་བའི་ཚུལ། ། རྟོགས་ན་
ཕན་ཡོན་ཆེ་བ་འོ། །དང་པོ། བློ་ཡི་ནུས་པ་ཆུང་བ་མེད་པ་དེ་དག་གིས་ཀྱང་ཟབ་
མོའི་དེ་ཉིད་རྟོགས་མེད་ཅན། །སོགས་ཏེ། ཚིགས་བཅད་ཕྱི་མ་འདི་ནི་བོད་ཀྱི་ལོ་
ཙཱ་པ་དག་གིས་འགྲོ་དོན་འཕེལ་བའི་རྟེན་འབྲེལ་གྱི་སླད་དུ་སྦྱར་བའོ། ། དེ་ལྟར་
གཞན་དོན་རྗེས་དཔག་གི་དོན་བསྡུས་ཏེ་བསྟན་པ་ནི། དོན་རྣམ་ངེས་ལས།
296



ཚད་མ་ལ་བརྟེན་དགག་སྒྲུབ་ཀྱི། །རྣམ་བཞག་ཚུལ་བཞིན་ངེས་བྱས་ན། །གཞན་
ལའང་རིགས་པ་དང་མཐུན་པར། ། སྒྲུབ་དང་སུན་འབྱིན་སྨྲ་བར་བྱེད། ། སུན་
འབྱིན་ལ་ནི་ཚུལ་གསུམ་པའི། །གཏན་ཚིགས་རང་རྒྱུད་འགོད་པ་དང༌། །ཕ་རོལ་
ཁས་བླངས་ལ་བརྟེན་ནས། ། ཐལ་བའི་ངག་གིས་སུན་འབྱིན་པའོ། ། ཞེས་དང་།
མཁས་འཇུག་ལས་ཀྱང་། དེ་ལྟར་གཏན་ཚིགས་ཡང་དག་གི་སྒོ་ནས་དོན་གང་
ཡིན་པ་རང་གིས་ཚུལ་བཞིན་རྟོགས་པ་ནི་རང་དོན་རྗེས་དཔག་ཡིན་ལ། དེ་ལ་
བརྟེན་ནས་གང་ཟག་གཞན་ལ་ཡང་རིགས་པ་དང་མཐུན་པར་དོན་གང་ཡིན་སྒྲུབ་
པ་དང༌། དོན་དང་མི་མཐུན་པར་སྨྲ་བ་ལ་སུན་འབྱིན་བརྗོད་པ་ནི་གཞན་དོན་གྱི་
རྗེས་དཔག་ཅེས་བྱའོ། །ཕ་རོལ་གྱི་འདོད་པ་སུན་འབྱིན་པའི་ཚེ། རྩོད་པའི་གཞི་
ཕྱོགས་ནི། ཚད་མས་གྲུབ་བསལ་མེད་ལ་དཔག་གཞིར་བཟུང་བ་སྟེ། མེ་ཚ་བ་
ལྟ་བུ་རྒོལ་བ་གཉིས་ཀའི་ངོར་ཚད་མས་གྲུབ་ཟིན་པ་དང༌། མེ་གྲང་བ་ཡིན་པ་ལྟ་
བུ་ཚད་མས་བསལ་ཟིན་པ་ལ་སྒྲུབ་བྱེད་མི་འཇུག་གི སྒྲ་རྟག་པ་དང་མི་རྟག་པར་
འཛིན་པ་ཐ་དད་པའི་དབང་གིས་དཔག་གཞིར་བཟུང་བ་ལྟ་བུ་ལ། སྒྲུབ་བྱེད་ཀྱི་
གཏན་ཚིགས་འགོད་པ་ཡིན་ནོ། ། དེ་ཡང་སྒྲུབ་པའི་ཚེ་ན་ཚུལ་གསུམ་ཚང་བའི་
གཏན་ཚིགས་རང་རྒྱུད་པ་སྦྱོར་དགོས་ཏེ་རྟགས་ཁྱབ་ཚད་མས་འགྲུབ་དགོས་ཀྱི།
ཁས་བླངས་པ་ཙམ་གྱིས་མི་འགྲུབ་པས་སོ། །སུན་འབྱིན་ལ་ནི་རང་རྒྱུད་དང་ཐལ་
བའི་ངག་གཉིས་ཀའང་ཡོད་དེ། སྒྲ་རྟག་པར་འདོད་པའི་ཕྱི་རོལ་པ་སུན་འབྱིན་
ཕྱིར། སྒྲ་མི་རྟག་སྟེ་བྱས་པའི་ཕྱིར་ལྟ་བུ་རང་རྒྱུད་དུ་འགོད་པ་དང་། རྒོལ་བ་
དེ་ལ། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར་ཞེས་ཁས་བླངས་
ཀྱིས་གྲུབ་པ་བཀོད་ནས་མི་འདོད་པར་ཐལ་བ་འཕེན་པའང་རུང་བས་ན་རྟགས་
ཁྱབ་ཚད་མའམ་ཁས་བླངས་ཀྱིས་གྲུབ་ཚུལ་ལས་ཐལ་བ་འཕེན་པའི་རྣམ་དབྱེ་སྣ་
ཚོགས་སུ་འགྱུར་རོ། །གང་ཞིག་འབེལ་བའི་གཏམ་རྣམ་པར་ངེས་པས་གཞན་དང་
297



རྩོད་པར་བྱ་བ་ལ། རང་གཞན་གྱི་གཞུང་ལུགས་དག་གིས་བསྟན་བྱའི་ཚིག་དོན་
དང་འདྲི་ཞིང་ལན་གདབ་པ་དང་དབྱེ་བསྡུ་སོགས་ཀྱི་གནས་ཚུལ་བཞིན་རྟོགས་པ་
སྨྲ་བ་ལ་མཁས་པ་དང༌། མི་འཇིགས་པའི་སྤོབས་པ་བསྟན་པའི་ཚིག་ཟུར་ཕྱིན་
ཅིང་བརྡ་འཕྲོད་ལ། ཚིག་ངན་སོགས་དགོས་མེད་དོར་ཞིང་དགོས་པ་སློང་བར་
བརྗོད་པ་སྨྲ་བའི་རྒྱུན་དང་ལྡན་པའི་སྒོ་ནས། སྨྲ་བའི་ཞལ་ལྕེ་པའམ་དཔང་པོ་
དོན་དང་དོན་མིན་ཤེས་ཤིང་རྒྱལ་ཕམ་གྱི་རྣམ་བཞག་ཚུལ་བཞིན་འབྱེད་ནུས་པ་
རྒྱལ་པོ་དང་བླ་མའམ་ཁྲོམ་འདུས་པ་ལྟ་བུའི་གནས་སུ། སྨྲ་བའི་གཞི་ནི་མངོན་
སུམ་དང་རྗེས་དཔག་དང་དཔྱད་པ་གསུམ་གྱིས་དག་པའི་ལུང་ཡང་དག་སྟེ་ཚད་མ་
གསུམ་དང་ལྡན་པའི་གཏན་ཚིགས་དཔེ་དང་བཅས་པ་ཡོངས་སུ་རྫོགས་པ་ལེགས་
པར་སྦྱར་ཏེ་ཟུར་ཕྱིན་པར་བརྗོད་པས། དམ་བཅའ་བའི་དོན་ཡོངས་སུ་གྲུབ་
པའི་སྨྲ་བ་དེས་མེད་ཕྱོགས་སུ་ཁྱེར་ནས་གྲགས་པར་འགྱུར་བ་ཡིན་ལ། འོན་ཀྱང་
དོན་གྱི་གནས་བཅུ་གཉིས་མཐོང་བའི་བྱང་ཆུབ་སེམས་དཔའ་དགེ་ཕྱོགས་ལ་བརྩོན་
པས་གཞན་དང་བརྩད་པར་མི་བྱ་ཞེས་བཅོམ་ལྡན་འདས་ཀྱིས་གསུངས་པའི་དོན་
ནི། དམ་པའི་ཆོས་ཀྱི་དོན་ཟབ་མོ་ཤེས་པ་དང་། ཤེས་འདོད་ཀྱི་བསམ་པས་སྨྲ་
བ་དང༌། དོན་ཇི་བཞིན་འབྱེད་ནུས་པའི་ཚོགས་པ་མཁས་པ་རྣམས་དཀོན་ལ།
ཕྱོགས་ངན་པར་ཞེན་པའི་ཉེས་པས་ཡིད་འཁྲུག་ཅིང་ཁྱད་གསོད་གཡོ་སྒྱུ་ཚིག་ངན་
སོགས་ཀྱི་ཉེས་པ་སྤངས་པ་དང༌། འཁྲུག་པ་མེད་པ་དང་། གཞན་སེམས་སྲུང་
བ་དང་། ཏིང་ངེ་འཛིན་སྲུང་བ་དང། རྒྱལ་ཕམ་གྱི་སེམས་དེ་དག་མེད་པའི་སྨྲ་བ་
དཀོན་པ་དང༌། རྒྱལ་ཕམ་བྱུང་ན་ཀུན་ཉོན་མེད་པ་དང་། ཀུན་ཉོན་བྱུང་ན་
བདེ་བ་ལ་རེག་པར་མི་གནས་པས་དགེ་ཆོས་བསྒོམ་པ་དང་། དགེ་ཆོས་མི་བསྒོམ་
པས་སེམས་མཉམ་པར་འཇོག་པ་དང་། མཉམ་པར་བཞག་ཀྱང་རྣམ་པར་གྲོལ་
298



བ་དཀོན་པའོ། ། ཞེས་གསུངས་པ་ལྟར་རྩོད་པ་ཕལ་ཆེ་བ་ཆགས་སྡང་གི་ཉེས་པ་
ཙམ་ལས་དོན་ཇི་བཞིན་འབྱེད་པ་ཉུང་ལ། སྐྱོན་དེ་དག་མེད་པར་ རྒྱལ་བའི་
གསུང་རབ་ཀྱི་དོན་ལ་རིགས་པ་རྣམ་དག་གི་སྒོ་ནས་ཚུལ་བཞིན་དཔྱད་པའི་འབེལ་
གཏམ་དང་རྩོད་པ་བྱས་ན་ཆོས་མིན་འགོག་ཅིང་ཆོས་ཀྱི་ཚུལ་འཕེལ་བར་འགྱུར་
རོ། །ཞེས་གསུངས་སོ། ། ཚད་མ་རྣམ་འགྲེལ་ལས་གཞན་དོན་རྗེས་དཔག་སྟེ་ལེའུ་བཞི་
པའི་བསྡུས་དོན་ནོ། ། ། །།
299



མཇུག་གི་དོན། །
བཞི་པ་མཇུག་དོན་ལ་མཛད་བྱང་དང་འགྱུར་བྱང་གཉིས་ལས། དང་པོ་
ཚད་མ་རྣམ་འགྲེལ་གྱི་ཚིག་ལེའུར་བྱས་པ་འདི་ནི་ཡུལ་ལྷོ་ཕྱོགས་ཀྱི་རྒྱུད་དུ་བྱུང་བ་
གཞུང་ལུགས་ངན་པ་ཐམས་ཅད་ཆེས་ཤིན་ཏུ་འཁྲུལ་བར་འཇུག་པ། སྙན་པའི་
གྲགས་པས་སའི་སྟེང་མ་ལུས་པ་ཁྱབ་པ། འགྲན་ཟླ་མེད་པའི་མཁས་པ་ཆེན་པོ་
དཔལ་ཆོས་ཀྱི་གྲགས་པས་མཛད་པ་རྫོགས་སོ། །གཉིས་པ། རྒྱ་གར་གྱི་མཁན་པོ་
སུ་བྷཱུ་ཏི་བི་ཤཱནྟི་ཞེས་དཔལ་ལེགས་འབྱོར་ཞི་བ་དང་། བོད་ཀྱི་ལོ་ཙཱ་པ་དགེ་སློང་
དགེ་བའི་བློ་གྲོས་ཀྱིས་བསྒྱུར་ཅེས་རྨ་ལོ་ཙཱའི་འགྱུར་བྱང་ངོ༌། ། འཇིག་རྟེན་མིག་
གཅིག་རྔོག་ལོ་ཙཱ་ཆེན་པོའི་འགྱུར་བྱང་ན། དཔལ་ལྡན་དམ་པའི་ལས་ལ་མངོན་
དགེས་པ། ། སྨད་མེད་ཆེ་བའི་བདག་ཅན་རྒྱལ་པོ་མཆོག ། དགེ་བའི་ཐུགས་
མངའ་དེས་པས་ས་སྐྱོང་པ། །མི་ཡི་བདག་པོ་དབང་སྡེས་བཀས་བསྐུལ་ནས། །
བརྩོན་ལྡན་ལྷག་པར་དཔྱོད་ལྡན་འཆད་པོ་དང༌། །ཉན་པོ་རྒོལ་དང་ཕྱི་རྒོལ་དོན་
ངེས་དང༌། །འབེལ་གཏམ་དགའ་སྟོན་རྒྱ་ཆེན་མྱོང་བྱའི་ཕྱིར། །འཛམ་གླིང་མཁས་
པའི་རྒྱན་གྱུར་རྒྱུན་འདི་བསྒྱུར། ། ལྟ་ངན་ཀུན་སེལ་གཉིས་སུ་མེད་པ་ཡི། །དོན་
དམ་རྣམ་དཔྱོད་ལྷུར་ལེན་བསྟན་བཅོས་འདི། །གཞུང་མང་དོན་དཀའ་སྒྲུབ་པར་
དཀའ་ན་ཡང་། །འབྲས་བུ་ཆེ་ཕྱིར་འབད་པར་རིགས་པ་ཡིན། ། ལོག་པའི་རྒྱུན་
ཕྱོགས་རྗེས་སུ་གཞོལ་གྱུར་པ། ། ལྟ་བ་ཆུ་བོ་བཟློག་པར་དཀའ་མོད་ཀྱི། །ཡང་དག་
རིགས་པས་ལེགས་པར་བརྡ་སྤྲད་ན། །འགའ་ཡི་ཡིད་ལ་ཅི་སྟེ་འབབ་མི་འགྱུར། །
སྒྲ་དོན་གཉིས་ཀ་ཉམས་སུ་བདེར་ལོན་ཏེ། ། མུན་སྤྲུལ་གྱིས་ནི་མ་བསླད་ལེགས་
300



བསྒྱུར་པ། །སྔོན་གྱི་སྒྱུར་བྱེད་དམ་པ་དེ་དག་གི ། དྲི་ཙམ་བྲོ་བ་ད་ལྟ་ཁོ་བོར་
ཟད། །དཔལ་ལྡན་ཁ་ཆེའི་རིགས་པ་པའི། །གཙུག་གི་ནོར་བུ་སྐལ་ལྡན་ནི། །རྒྱལ་
པོ་ཞེས་བྱ་ལ་ཐོས་ནས། །བློ་ལྡན་བཟང་པོས་འདི་བསྒྱུར་ཏོ། ། གྲོང་ཁྱེར་ཆེན་པོ་
དཔེ་མེད་ཀྱི་ཤར་ཕྱོགས་ན་ཡུལ་འཁོར་ལོ་འཛིན་པ་ཞེས་བྱ་བ་གྲུབ་པའི་གནས་སུ་
གྲགས་པའི་འདབས། རྣམ་པར་རྒྱལ་བའི་ཞིང་ཞེས་བྱ་བར་ཁ་ཆེའི་པཎྜི་ཏ་ཆེན་
པོ་སྐལ་ལྡན་རྒྱལ་པོ་དང་བོད་ཀྱི་ལོ་ཙཱ་པ་ཆེན་པོ་དགེ་སློང་བློ་ལྡན་ཤེས་རབ་ཀྱིས་
བསྒྱུར་པའོ། །དེའི་ཕྱིས་སའི་སྟེང་ན་འགྲན་ཟླ་ཐམས་ཅད་དང་བྲལ་བའི་མཁས་པ་
བསོད་སྙོམས་པ་ཆེན་པོ་ཤཱཀྱ་ཤྲཱི་བྷ་དྲ་ལ་སོགས་པ་རྣམས་དང༌། ཤཱཀྱའི་དགེ་སློང་
ཀུན་དགའ་རྒྱལ་མཚན་དཔལ་བཟང་པོས་བསྒྱུར་ཅིང་ཞུས་ཏེ་གཏན་ལ་ཕབ་་་་
པའོ། །དེ་ལྟར་ཚུ་རོལ་མཐོང་བའི་ཡུལ་དུ་གྱུར་པའི་དོན་འདི་དག་དགག་སྒྲུབ་ཕྱིན་
ཅི་མ་ལོག་པར་གཏན་ལ་ཕབ་ན་དེས་དམ་པའི་དོན་ལའང་བདེ་བླག་ཏུ་འཇུག་ནུས་
པ་ཡིན་གྱི། གཞན་དུ་ཕྱིན་ཅི་ལོག་གི་འཛིན་པ་སྟུག་པོའི་ཚང་ཚིང་ལས་ཀྱང་
བརྒལ་མི་ནུས་ན། ཚུར་མཐོང་ལས་འདས་པའི་དེ་ཁོ་ན་ཉིད་འཕགས་པ་རྣམས་
ཀྱིས་སོ་སོ་རང་གིས་རིག་པར་བྱ་བའི་དོན་ཇི་ལྟར་རྟོགས་པར་ནུས་ཏེ་གནས་མ་ཡིན་
པའི་ཕྱིར་རོ། །དེས་ན་ཐོག་མར་ཚུ་རོལ་མཐོང་བའི་སྒོ་ནས་དེའི་ཡུལ་དུ་གྱུར་པའི་
དངོས་པོའི་དེ་ཁོ་ན་ཉིད་ལ་མཁས་པར་བྱས་ནས་དམ་པའི་དོན་ལ་གདོད་འཇུག་
པར་བྱ་བ་ཡིན་ཏེ། སློབ་དཔོན་ཆེན་པོ་ཀླུ་སྒྲུབ་ཀྱིས། ཐ་སྙད་ལ་ནི་མ་བརྟེན་
པར། །དམ་པའི་དོན་ནི་རྟོགས་མི་འགྱུར། །ཞེས་དང༌། སློབ་དཔོན་ལེགས་ལྡན་
བྱེད་ཀྱིས། ཡང་དག་ཀུན་རྫོབ་རྣམས་ཀྱི་སྐས། །མེད་པར་ཡང་དག་ཁང་ཆེན་
གྱི། །སྟེང་དུ་འགྲོ་བར་བྱ་བ་ནི། །མཁས་ལ་རུང་བ་མ་ཡིན་ནོ། །ཞེས་དང༌། ཟླ་
བ་གྲགས་པས། ཐ་སྙད་བདེན་པ་ཐབས་སུ་གྱུར་པ་དང་། །དོན་དམ་བདེན་པ་
ཐབས་བྱུང་གྱུར་པ་སྟེ། །ཞེས་གསུངས་པ་བཞིན་ནོ། །དེས་ན་འདི་ལྟ་བུའི་དངོས་
སྟོབས་ཀྱི་རིགས་པས་འཇིག་རྟེན་པའི་ཚུར་མཐོང་ལས་འདས་པའི་ཤུལ་ལམ་བསལ་
ཞིང་མཚོན་པར་བྱས་པ་ཡིན་པས་ཤཱཀྱའི་རིང་ལུགས་འཛིན་པ་རྣམས་ཀྱིས་ཐོག་
301



མར་ཤེས་པར་བྱ་བ་གལ་པོ་ཆེ་ཡིན་ཏེ། མདོ་དང་སྔགས་ཀྱི་གཞུང་གང་འཆད་
ཀྱང་བརྡ་དང་ཐ་སྙད་ཀྱི་ལམ་ལ་བརྟེན་ནས་དོན་མ་ནོར་བར་འཇལ་དགོས་པས་
ཐོས་བསམ་བྱེད་པ་ལ་སྤྱིར་མེད་དུ་མི་རུང་བ་ཡིན་ཞིང་། ཏརྐ་སྡེ་ལྔ་ལ་སོགས་པ་
ཚུར་མཐོང་གི་དཔྱོད་པས་ལམ་འཚོལ་བ་ཐམས་ཅད་ཚུར་མཐོང་གི་ཡུལ་ལ་མགོ་
རྨོངས་པར་གྱུར་པ་ཤ་སྟག་ཡིན་པས་འདི་ལྟ་བུའི་རིགས་ལམ་གྱིས་ཚུ་རོལ་མཐོང་
བའི་སྤྱོད་ཡུལ་ལ་དགག་སྒྲུབ་ཀྱིས་མཚང་དམར་འབྱིན་དུ་བརྟོལ་བའི་ཚེ། ཚུར་
མཐོང་དང་རྣམ་ཤེས་ཀྱི་སྤྱོད་ཡུལ་ལག་མཐིལ་བཞིན་དུ་གསལ་བའི་ཉམས་རྙེད་པ་
ན་དེ་ཙམ་ལ་ཡེ་ཤེས་ཀྱི་སྤྱོད་ཡུལ་མཐར་ཐུག་གི་དོན་དུ་མངོན་པར་ཞེན་པའང་
ཤུགས་ཀྱིས་འཇུག་ཅིང་། རྟོག་གེའི་སྤྱོད་ཡུལ་ཐམས་ཅད་ལས་འདས་པའི་དེ་ཁོ་
ན་ཉིད་ལའང་འདྲ་ཤན་མ་ཤོར་བའི་ངེས་པ་རྣམ་དག་རང་ཤུགས་ཀྱིས་འདྲོང་བར་
འགྱུར་ཏེ། རྣམ་ངེས་ལས། འདི་ནི་ཀུན་ཏུ་ཐ་སྙད་པའི་ཚད་མའི་རང་བཞིན་
བརྗོད་པ་ཡིན་ནོ། །འདི་ལའང་ཕ་རོལ་རྨོངས་པའི་འཇིག་རྟེན་སླུ་བར་བྱེད་པའི་
ཕྱིར་རོ། །བསམ་པ་ལས་བྱུང་བའི་ཤེས་རབ་གོམས་པར་བྱས་པས་རྣམ་པར་འཁྲུལ་
བས་དབེན་ཞིང་དྲི་མ་མེད་ལ་ལྡོག་པ་མེད་པའི་དོན་དམ་པའི་ཚད་མ་མངོན་སུམ་དུ་
བྱེད་དོ། །ཞེས་དང་། ཚད་མ་མདོ་ལས། གང་ཞིག་རྟོག་གེའི་ལམ་ནས་ཆོས་
ཉིད་ལ་འཁྲིད་ན། །དེ་ནི་ཐུབ་པའི་བསྟན་ལས་ཆེས་བསྲིངས་ཉམས་པ་ཡིན། །དེ་
ལྟའང་དེ་བཞིན་གཤེགས་པའི་ཆོས་ཀྱི་མཚན་ཉིད་རྣམས། །གལ་ཏེ་གཞན་དུ་འགྲོ་
ན་དཔྱད་པར་བྱ་བའི་རིགས། ། ཞེས་གསུངས་ཏེ། དེའི་དོན་ནི། ཆོས་ཉིད་
ཟབ་མོ་ནི་རྟོག་གེའི་ཡུལ་མ་ཡིན་པའི་ཕྱིར་རྟོག་གེའི་ལམ་ཁོ་ནས་ཆོས་ཉིད་མཚོན་ན་
ཐུབ་པའི་བསྟན་པ་ལས་རྒྱང་རིང་དུ་བསྲིངས་ཤིང་ཉམས་པར་བྱས་པ་ཡིན་ནོ། །
འོན་ཀྱང་ཆོས་ཉིད་ཟབ་མོ་སྟོན་པའི་ཐུབ་པའི་དགོངས་དོན་རྣམས་ལོག་པར་སྨྲ་
ཞིང་གཞན་དུ་སྨྲ་བ་ངན་པ་དག་ནི་འདི་ལ་བརྟེན་ནས་སུན་དབྱུང་བར་བྱའོ། །
ཞེས་པ་སྟེ། ཏིང་འཛིན་རྒྱལ་པོ་ལས། དེ་ལ་ཆོས་སྲུང་བ་གང་ཞེ་ན། འདི་ལྟ་
སྟེ། སངས་རྒྱས་ཀྱི་ཆོས་ལ་སྨོད་པ་རྣམས་ཆོས་དང་མཐུན་པར་ཚར་གཅོད་་་
302



པའོ། ། ཞེས་གསུངས་པ་བཞིན་ནོ། །དེ་ཡང་འཁྲུལ་བ་ཐམས་ཅད་ཚུར་མཐོང་གི་
རྟོག་གེ་འབའ་ཞིག་ལས་འབྱུང་བའི་ཕྱིར་དེ་དངོས་སྟོབས་ཀྱི་རིགས་པས་སུན་
དབྱུང་བར་བྱ་སྟེ། ལམ་གང་ཞིག་ཆོས་ཉིད་ཟབ་མོའི་དོན་དུ་འཇུག་པ་དང་མི་
མཐུན་པར་འགྲོ་བ་དེ་དག་དངོས་སྟོབས་ཀྱི་རིགས་པ་དང་མི་མཐུན་པར་འཇུག་པ་
ཆོས་ཉིད་ཡིན་པས་དེ་དངོས་སྟོབས་ཀྱི་རིགས་པས་སུན་ཕྱུང་བ་ན། རྟོག་གེ་ལས་
འདས་པའི་ཡེ་ཤེས་དམ་པའི་ཤུལ་ལམ་བཏོད་པ་ལྟ་བུ་ཡིན་པས་ཤིན་ཏུ་གལ་ཆེ་
ཞིང༌། འཁྲུ་སྨན་དུག་ཏུ་སོང་བའི་དཔེ་བཞིན་ཕྱོགས་རེའི་རྟོག་གེའི་སྙེམས་པ་
ཙམ་གྱིས་རྟོག་གེ་ལས་འདས་པའི་དོན་ལ་སྐུར་བ་འདེབས་ཤིང་དེ་བཞིན་གཤེགས་
པའི་ཐུགས་སུ་ཆུད་པའི་དགོངས་པ་ཟབ་མོ་སྤང་བར་མི་བྱ་སྟེ། མདོ་སྡེ་རྒྱན་ལས།
འདི་ན་དང་པོར་ཐོས་ལ་བརྟེན་ནས་ཡིད་ལ་བྱེད་པ་འབྱུང་། །ཚུལ་བཞིན་ཡིད་ལ་
བྱེད་ལས་ཡང་དག་དོན་ཡོད་ཡེ་ཤེས་འབྱུང་། །དེ་ལས་ཆོས་ཐོབ་དེ་ཡོད་དེ་ལས་བློ་
གྲོས་རབ་ཏུ་སྐྱེ། །གང་ཚེ་དེ་ནི་སོ་སོ་རང་རིག་མེད་ན་ཇི་ལྟར་ངེས་། །བདག་གིས་
མི་ཤེས་སངས་རྒྱས་ཟབ་མོ་མཁྱེན་མ་ཡིན། །ཟབ་མོ་ཅི་ཡི་ཕྱིར་ན་རྟོག་གེའི་ཡུལ་མ་
ཡིན། །ཅི་ཕྱིར་ཟབ་མོའི་དོན་རིག་པ་དག་ཐར་འགྱུར་ཞེས། །བྱ་བ་དེ་ནི་སྐྲག་པའི་
གནས་སུ་རིགས་མ་ཡིན། ། དམན་པར་མོས་ཤིང་ཁམས་ཀྱང་ཤིན་ཏུ་དམན། །
གྲོགས་པོ་དམན་པ་དག་གིས་ཡོངས་བསྐོར་བ། །ཟབ་ཅིང་རྒྱ་ཆེ་ལེགས་པར་བཤད་
པའི་ཆོས། །འདི་ལ་གལ་ཏེ་མོས་མེད་གྲུབ་པ་ཡིན། །ཐོས་རྗེས་འབྲངས་ཏེ་བློ་ལྡན་
ཐོབ་ནས་ནི། །གང་ཞིག་ཐོས་ལ་རབ་ཏུ་བརྙས་བྱེད་པ་། །རྣམ་པ་སྣ་ཚོགས་དཔག་
ཏུ་མེད་ལུས་ལ། ། རྨོངས་པ་གང་གི་ཕྱིར་ན་ངེས་པར་བྱེད། །ཅེས་དང་། ལང་
ཀར་གཤེགས་པ་ལས། མགོན་པོ་རྣམས་ནི་གང་གསུངས་པའི། །སོ་སོ་རང་རིག་
སྤྱོད་ཡུལ་ནི། ། རྟོག་པ་ཅན་གྱི་ཡུལ་མ་ཡིན། ། ཉན་ཐོས་རྣམས་ཀྱིའང་དེ་བཞིན་
མིན། ། ཞེས་དང་། མདོ་སྡེ་དགོངས་པ་ངེས་འགྲེལ་ལས། ཟབ་མོ་བྱིས་པའི་
སྤྱོད་ཡུལ་མ་ཡིན་པ། །བརྗོད་མེད་གཉིས་མིན་རྒྱལ་བས་བསྟན་མཛད་ཀྱང་། །
བྱིས་པ་གཏི་མུག་རྨོངས་པ་འདི་དག་ནི། ། སྨྲ་བའི་སྤྲོས་ལ་དགའ་ཞིང་གཉིས་ལ་
303



གནས། །ཞེས་དང༌། སོ་སོ་རང་རིག་མཚན་ཉིད་སྤྱོད་ཡུལ་ཏེ། །བརྗོད་དུ་མེད་
ཅིང་ཐ་སྙད་ཡོངས་ཆད་པ། །རྩོད་དང་བྲལ་བ་དོན་དམ་ཆོས་ཡིན་ཏེ། །དེ་ནི་རྟོག་
གེ་ཀུན་ལས་འདས་མཚན་ཉིད། །ཅེས་དང་། སངས་རྒྱས་ཕལ་བོ་ཆེ་ལས། ཕྲ་
ལ་ཤེས་དཀའ་དྲང་སྲོང་ཆེན་པོའི་ལམ། ། མི་རྟོག་རྟོག་ཡུལ་མ་ཡིན་ལྟ་བར་་་་་
དཀའ། །རང་བཞིན་ཞི་ཞིང་འགག་མེད་འབྱུང་བ་མེད། །མཁས་གསལ་ཤེས་པས་
ཁོང་དུ་ཆུད་པ་ཡིན་། །ངོ་བོ་ཉིད་སྟོང་ཞི་ཞིང་སྡུག་བསྔལ་ཟད། ། རྒྱུད་ལས་རྣམ་
གྲོལ་མཉམ་པར་མྱ་ངན་འདས། ། མཐའ་དང་དབུས་མེད་ཚིག་གིས་བརྗོད་དུ་
མེད། ། དུས་གསུམ་གྲོལ་བ་ནམ་མཁའ་འདྲ་ཞིང་མཚུངས། །ཞེས་པ་ལ་སོགས་པ་
ཐེག་པ་ཆེན་པོའི་མདོ་སྡེ་རྣམས་ཀྱི་བསྟན་དོན་ལྟར་ཡིད་ལ་བཞག་ནས། འདི་
ལྟར་ཚུ་རོལ་མཐོང་བའི་ཤེས་བརྗོད་འཇུག་གསུམ་གྱི་ཡུལ་དུ་གྱུར་པའི་བདེན་
གཉིས་ཀྱི་ཚུལ་ཐ་སྙད་དང་དོན་དམ་དཔྱོད་ པའི་རིགས་པ་རྣམ་གཉིས་ཀྱི་ཚུལ་
བཞིན་གཏན་ལ་ཕབ་ནས་མཐར་ཐུག་གི་གྲུབ་དོན་བདེན་པ་དབྱེར་མེད་ཚུར་་་་
མཐོང་གི་ཤེས་བརྗོད་འཇུག་གསུམ་གྱི་སྤྱོད་ཡུལ་མ་ཡིན་པ་སོ་སོ་རང་རིག་པའི་ཡེ་
ཤེས་དམ་པའི་ཡུལ་ལ་འཇུག་པར་བྱ་སྟེ། འཕགས་པ་བློ་གྲོས་མི་ཟད་པས་བསྟན་
པའི་མདོ་ལས། གཞན་ཡང་བྱང་ཆུབ་སེམས་དཔའི་བདེན་པ་རྣམ་པ་གསུམ་སྟེ།
གསུམ་གང་ཞེ་ན། གང་འདི་ཀུན་རྫོབ་ཀྱི་བདེན་པ་དང༌། དོན་དམ་པའི་
བདེན་པ་དང༌། མཚན་ཉིད་ཀྱི་བདེན་པའོ། །དེ་ལ་ཀུན་རྫོབ་ཀྱི་བདེན་པ་གང་
ཞེ་ན། འཇིག་རྟེན་གྱི་ཐ་སྙད་དང་། སྒྲ་དང་བརྡས་བསྟན་པ་ཇི་སྙེད་པའོ། །
དོན་དམ་པའི་བདེན་པ་ནི། གང་ལ་སེམས་ཀྱི་རྒྱུ་བའང་མེད་པ་སྟེ་ཡི་གེ་ལྟ་ཅི་
སྨོས། མཚན་ཉིད་ཀྱི་བདེན་པ་ནི། གང་འདི་མཚན་ཉིད་ཐམས་ཅད་མཚན་
ཉིད་གཅིག་པ་སྟེ། མཚན་ཉིད་གཅིག་པོ་དེའང་མཚན་ཉིད་མེད་པའོ། ། དེ་ལ་
བྱང་ཆུབ་སེམས་དཔའི་ཀུན་རྫོབ་ཀྱི་བདེན་པ་བསྟན་ པས་ཀྱང་ཡོངས་སུ་མི་སྐྱོ།
དོན་དམ་པའི་བདེན་པ་མངོན་སུམ་དུ་བྱེད་པར་ཡང་མི་ལྟུང་། མཚན་ཉིད་ཀྱི་
བདེན་པས་བདེན་པ་གཅིག་ཏུ་རྟོགས་ཀྱང་སེམས་ཅན་རྣམས་ཡོངས་སུ་སྨིན་པར་
304



བྱེད་དེ། འདི་ནི་བྱང་ཆུབ་སེམས་དཔའི་བདེན་པ་ལ་མཁས་པ་ཞེས་བྱའོ། །ཞེས་
དང་། འཕགས་པ་ཀུན་རྫོབ་དང་དོན་དམ་པའི་བདེན་པ་བསྟན་པ་ཞེས་བྱ་བ་
ཐེག་པ་ཆེན་པོའི་མདོ་ལས། འཇམ་དཔལ་གྱིས་སྨྲས་པ། ལྷའི་བུ་གལ་ཏེ་དོན་
དམ་པར་ན་དོན་དམ་པའི་བདེན་པ་ལུས་དང་ངག་དང་ཡིད་ཀྱི་ཡུལ་གྱི་རང་བཞིན་
དུ་འགྱུར་ན་ནི་དོན་དམ་པའི་བདེན་པ་ཞེས་བྱ་བའི་གྲངས་སུ་མི་འགྲོ་སྟེ་ཀུན་རྫོབ་
ཀྱི་བདེན་པ་ཉིད་དུ་འགྱུར་རོ། །འོན་ཀྱང་ལྷའི་བུ་དོན་དམ་པར་དོན་དམ་པའི་
བདེན་པ་ནི་ཐ་སྙད་ཐམས་ཅད་ལས་ཡང་དག་པར་འདས་པ། བྱེ་བྲག་མེད་པ།
མ་སྐྱེས་པ། མ་འགགས་པ། སྨྲ་བར་བྱ་བ་དང་། སྨྲ་བ་དང་། ཤེས་པར་བྱ་
བ་དང༌། ཤེས་པ་དང་བྲལ་བའོ། ། ལྷའི་བུ་དོན་དམ་པའི་བདེན་པ་ནི་རྣམ་པ་
ཐམས་ཅད་ཀྱི་མཆོག་དང་ལྡན་པ་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་གྱི་བར་
ལས་ཡང་དག་པར་འདས་པ་ཡིན་ཏེ། ལྷའི་བུ་དེ་ལ་རྟོག་པ་དང་རྣམ་པར་རྟོག་པ་
ཐམས་ཅད་འཇུག་པའང་མེད་ལྡོག་པའང་མེད་དོ། །ཞེས་དང་། ལྷའི་བུ་འདི་ནི་
དོན་དམ་པའི་བདེན་པ་ཞེས་སྒྲོ་བཏགས་ཏེ་བརྗོད་མོད་ཀྱི་ཇི་ལྟར་དོན་དམ་པའི་
བདེན་པའོ་ཞེས་བྱ་བ་ལྟར་ན་མ་ཡིན་ནོ། །ཞེས་དང༌། དོན་དམ་པར་གང་ལ་ཐ་
སྙད་ཐམས་ཅད་མི་འཇུག་པ་དེ་ནི་ལྷའི་བུ་དོན་དམ་པའི་བདེན་པ་སྟེ། ཇི་ལྟར་
དོན་དམ་པའི་བདེན་པའོ་ཞེས་བརྗོད་པ་ལྟར་ནི་མ་ཡིན་ནོ། །ཞེས་དང་། ལྷའི་
བུ་དོན་དམ་པའི་བདེན་པ་ནི་དམིགས་པ་ཅན་ཐམས་ཅད་ཀྱིས་མོས་པར་དཀའ་
འོ། །ཞེས་དང་། གང་འདི་སྙམ་དུ་དོན་དམ་པར་ཡོངས་སུ་ཤེས་པར་བྱའོ། །
འདི་སྤར་བར་བྱའོ། །འདི་བསྒོམ་པར་བྱའོ། །འདི་མངོན་དུ་བྱའོ་སྙམ་དུ་སེམས་
པའི་སྦྱོར་བ་དེ་ནི་མཚན་མ་དང་བཅས་པ། སྤྲོས་པ་དང་བཅས་པ། དམིགས་
པ་དང་བཅས་པ། ཉོན་མོངས་པ་དང་བཅས་པ། འཁྲུགས་པ་དང་བཅས་པ།
འཇིགས་པ་དང་བཅས་པ། ནད་དང་བཅས་པ། སྡུག་བསྔལ་དང་བཅས་པ།
ཟུག་རྡུ་དང་བཅས་པ། དུག་དང་བཅས་པ་སྟེ། དེ་ནི་སྦྱོར་བ་ཡང་དག་པ་མ་
ཡིན་ནོ། །ཞེས་དང༌། དོན་དམ་པར་ན་ཀུན་ནས་ཉོན་མོངས་པ་གང་དང་མཉམ་
305



པ་དོན་དམ་པར་ན་རྣམ་པར་བྱང་བ་ཡང་དེ་དང་མཉམ་མོ། །དོན་དམ་པར་ན་
རྣམ་པར་བྱང་བ་གང་དང་མཉམ་པ་དོན་དམ་པར་ན་ཆོས་ཐམས་ཅད་ཀྱང་དེ་དང་
མཉམ་མོ། །དེ་ལྟར་དོན་དམ་པར་ན་ཆོས་ཐམས་ཅད་མཉམ་པ་ཉིད་ལ་ཡང་དག་
པར་སྦྱོར་བའི་དགེ་སློང་ནི་ལྷའི་བུ་དོན་དམ་པར་ན་ཡང་དག་པར་སྦྱོར་བ་ཞེས་བྱ་
བ་སྟེ། ཞེས་དང་། བཅོམ་ལྡན་འདས་ཀྱིས་བཀའ་སྩལ་བ། ལྷའི་བུ་ཀུན་
རྫོབ་ཏུ་བྱང་ཆུབ་སེམས་དཔའ་ཆེན་པོས་ཉོན་མོངས་པ་རྣམས་ལ་འཇིགས་པར་
བྱའོ། །དེ་བས་ཀྱང་དེས་ཉན་ཐོས་དང་རང་སངས་རྒྱས་དམིགས་པ་ཅན་གྱི་སེམས་
ལ་ཤིན་ཏུ་འཇིགས་པར་བྱ་སྟེ། ཉོན་མོངས་པ་རྣམས་ལ་ནི་དེ་ལྟ་མ་ཡིན་ནོ། །
ཞེས་དང་། བྱང་ཆུབ་སེམས་དཔའ་སེམས་དཔའ་ཆེན་པོ་དད་པས་སྤྱོད་པའི་ས་
ལ་སྤྱོད་པ། མི་དམིགས་པ་ལ་མོས་ཤིང༌། ཉོན་མོངས་པ་དང་བཅས་པ་བླའི།།
ཉན་ཐོས་དང་རང་སངས་རྒྱས་དམིགས་པ་ ཅན་ངེས་པར་གྱུར་པ་ ཐོབ་ པ་ཉོན་
མོངས་མེད་པ་ནི་དེ་ལྟ་མ་ཡིན་ནོ་ཞེས་དང་། འདི་ལྟ་སྟེ། དཔེར་ན་བརྒྱར་
གཤགས་པའི་སྐྲའི་རྩེ་མོའི་ཐོག་མས་མར་གྱི་ཐིགས་པ་བླངས་པ་ཚད་ཡོད་པ་བཞིན་
དུ། ཉན་ཐོས་དང་རང་སངས་རྒྱས་དམིགས་པ་ཅན་གྱི་འདུས་མ་བྱས་ཀྱི་ཡེ་ཤེས་
ནི་ཆུང་ངོ༌། །དམིགས་པ་དང་བཅས་པའོ། །འོད་སྲུང་འདི་ལྟ་སྟེ། དཔེར་ན་རྒྱུ་
མཚོ་ཆེན་པོ་བཞི་མར་གྱིས་གང་བ་དེ་ཙམ་དུ་བྱང་ཆུབ་སེམས་དཔའ་སེམས་དཔའ་
ཆེན་པོ་དམིགས་པ་མེད་པ། དད་པས་སྤྱོད་པས་ས་ལ་མི་སྤྱོད་པའི་ཚུལ་གྱིས་སྤྱོད་
པའི་རྣམ་པའི་མཆོག་ཐམས་ཅད་དང་ལྡན་པ། བསོད་ནམས་དང་ཡེ་ཤེས་ཀྱི་
ཚོགས་ ཐམས་ ཅད་བསྡུས་པ་འདུས་བྱས་ཀྱི་ཡེ་ཤེས་སུ་མི་བལྟ་བའི་ཚུལ་ གྱིས་་་་
བལྟའོ། །དེ་ཡང་དོན་དམ་པའི་མེ་འབར་བས་ཡོངས་སུ་སྨིན་པར་བྱས་པས་རྣམ་པ་
ཐམས་ཅད་ཀྱི་མཆོག་དང་ལྡན་པའི་ཐམས་ཅད་མཁྱེན་པའི་ཡེ་ཤེས་སུ་མི་དམིགས་
པའི་ཚུལ་གྱིས་འགྱུར་རོ། །འོད་སྲུང་དེ་བཞིན་དུ་བྱང་ཆུབ་སེམས་དཔའ་སེམས་
དཔའ་ཆེན་པོ་ཡང་འདུས་མ་བྱས་ ཐོབ་པའི་ཉན་ཐོས་དང་རང་སངས་རྒྱས་་་
དམིགས་པ་ཅན་ཐམས་ཅད་མི་དམིགས་པའི་ཚུལ་གྱིས་ཟིལ་གྱིས་གནོན་ཏོ། །ཞེས་
306



དང༌། འཇམ་དཔལ་སུས་ཆོས་ཐམས་ཅད་མི་མཉམ་པ་མེད་ལ་གཉིས་སུ་མེད་
ཅིང་གཉིས་སུ་དབྱེར་མེད་པར་མཐོང་བ་འདི་ནི་ཡང་དག་པའི་ལྟ་བའོ། ། ཞེས་
གསུངས་པ་བཞིན་ནོ། ། མདོར་ན་བདེན་པ་གཉིས་ཀྱི་ཚུལ་སྟོན་པའི་བདེ་བར་
གཤེགས་པའི་གསུང་རབ་ཀྱི་དོན་ལ་ཤིང་རྟ་ཆེན་པོ་རྣམས་ཀྱི་དགོངས་པ་བཞིན་དུ་
རིགས་པ་རྣམ་པ་བཞིས་ལེགས་པར་གཏན་ལ་ཕབ་པའི་མཐུས་རྟོན་པ་རྣམ་པ་བཞི་
བསྐྱེད་ནས་ཐེག་པའི་རིམ་པ་ཀུན་གྱི་དགོངས་དོན་འགལ་བ་མེད་པར་སྐས་ཀྱི་
གདང་བུ་བཞིན་དུ་བགྲོད་དེ། མཐར་ཐུག་འཕགས་པའི་ཡེ་ཤེས་དགོད་པའི་
དབང་དུ་བྱས་པའི་ངེས་དོན་ཟབ་མོའི་དགོངས་བཅུད་མྱོང་བར་བྱེད་ནུས་པ་དེ་
དག་ནི། ཡང་དག་པའི་རིགས་ལམ་གྱི་ང་རོ་སྒྲོག་ཅིང་བློ་གྲོས་ཀྱི་ལུས་སྟོབས་
ཡོངས་སུ་རྫོགས་པ་འཇིགས་མེད་མིའི་སེང་གེ་ཞེས་བྱ་སྟེ། བདེ་བར་གཤེགས་
པའི་གསུང་རབ་དམ་པའི་ཆོས་ཀྱི་མཛོད་སྲུང་བའི་མཐུ་དང་ལྡན་པ་ཡིན་ནོ། །
འདིར་སྨྲས་པ། ཐུགས་རྗེ་ཆེ་ལྡན་ཆོས་ཀྱི་རྒྱལ་པོའི་བཀའ། །གཏན་ཏུ་ཐར་བ་
བདེ་བར་གཤེགས་པའི་ལམ། །ནོར་བ་མི་མངའ་ཡང་དག་བདེན་པའི་དོན། །ཇི་
བཞིན་ལྟ་བའི་མིག་གཅིག་ཚད་མའི་གཞུང་། ། ཐ་སྙད་འཁྲུལ་བའི་བློ་ལ་ཕུགས་
བཅོལ་ཏེ། ། སྣ་ཚོགས་སྨྲ་བའི་ལྟ་ངན་འཇོམས་བྱེད་ཅིང་། །རྟོག་གེའི་ལམ་ནས་
རྟོག་གེ་ལས་འདས་པའི། །ཆོས་ཉིད་ལ་འཁྲིད་ངོ་མཚར་རིགས་པའི་འཕྲུལ། །ཆོས་
ཀྱི་གྲགས་པའི་དགོངས་དོན་རྒྱ་མཚོའི་འཇིངས། ། མཁས་རློམ་ ཕལ་གྱིས་རྟོགས་
པར་དཀའ་ན་ཡང་། །འཇམ་མགོན་མི་ཕམ་དགྱེས་པའི་ཐུགས་གསང་ལས། །རྣམ་
བཤད་འདོད་འཇོའི་ཆུ་ཀླུང་བཞིན་དུ་རྡོལ། །སྐྱེས་སྦྱངས་རིག་པ་པད་མའི་དགའ་
ཚལ་དུ། །འཇམ་དབྱངས་སྨྲ་བའི་ཉི་མ་རྟག་རྩེན་པ། །གང་གི་ལེགས་བཤད་སྦྲང་
རྩིའི་བསུང་ཞིམ་འདིར། ། སྙིང་ནས་མི་དགའ་བློ་ལྡན་སུ་ཞིག་མཆིས། །གང་དེའི་
ཐུགས་སྲས་རིས་མེད་བསྟན་པའི་བདག །འཇིགས་མེད་ཡབ་རྗེའི་བཀའ་ཡི་ཅོད་
པན་གྱིས། །དབུགས་དབྱུང་རོལ་མོ་ལེགས་པར་བསྩལ་པ་ན། །ཚུལ་འདིར་འཇུག་
པའི་བརྩོན་པ་ལྷག་པར་འཕེལ། ། ཤས་ཆེར་དགའ་དང་དད་པའི་བློ་མངའ་་་་
307
དང
+E ，



ཡང༌། །འབད་དེ་གཞུང་མང་ཀློག་པར་མི་ནུས་པའི། ། བདག་ཅག་སྐལ་མཉམ་
གྲོགས་ཀྱི་འཇུག་ཡུལ་དུ། ། དོན་རྣམས་ཇི་བཞིན་མ་ལུས་ཉེ་བར་བཀོད། ། ཆོས་
ཚུལ་འདི་ཡིས་འཇིག་རྟེན་ཀུན་ཀྱི་མིག ། ཡང་དག་ལྟ་བའི་སྣང་བ་དང་སྤྲད་
ནས། ། བདེ་ནས་བདེ་བ་རྒྱལ་བའི་གཤེགས་ཤུལ་དུ། ། འཕྲལ་ཡུན་ཕན་བདེའི་
དགའ་སྟོན་རྒྱས་གྱུར་ཅིག །བདག་ཅག་སྐྱེ་བར་མི་ཕམ་ཡབ་སྲས་ཀྱི། །བརྩེ་ཆེན་
ཐུགས་རྗེའི་དྲ་བ་ལ་བརྟེན་ནས། ། གཞན་ཕན་རྣམ་པར་དག་པའི་ ལྷག་བསམ་
གྱིས། ། གཏན་བདེ་ཐར་བའི་ལམ་བཟང་སྟོན་གྱུར་ཅིག ། ལྟ་ངན་སྙིགས་མའི་
མུན་པ་བདོ་བ་ན། ། ཟླ་མེད་རིགས་ལམ་སྣང་བའི་མུ་ཁྱུད་ཀྱིས། །འགྲོ་འདིའི་ཡིད་
ལ་ཆོས་རབ་རྣམ་འབྱེད་པའི། །ཤེས་རབ་དམ་པས་ཉེ་བར་མཛེས་གྱུར་ཅིག །
འཇམ་དབྱངས་ གཞོན་ནུ་དགྱེས་པའི་འཛུམ་དཀར་གྱིས། ། སྐྱེ་དགུའི་ཡིད་ཀྱི་་་
འཆིང་བ་གྲོལ་གྱུར་ཅིག །མི་ལྡོག་དད་དང་བྱང་སེམས་སྐྱེས་གྱུར་ཅིག །མཐའ་
དག་གཏན་བདེའི་ས་ལ་གཞོལ་གྱུར་ཅིག ། ། །
ཅེས་ཚད་མ་རྣམ་འགྲེལ་གྱི་བསྡུས་དོན་ཀུན་མཁྱེན་མི་ཕམ་རྒྱ་མཚོའི་ཞལ་ལུང་ཞེས་བྱ་
བ། ཕྱོགས་ཐམས་ཅད་ལས་རྣམ་པར་རྒྱལ་བའི་མ་ཧཱ་པཎྜི་ཏ༧མི་ཕམ་འཇམ་དབྱངས་རྣམ་
རྒྱལ་རྒྱ་མཚོའི་ལེགས་གསུང་ཚད་མ་རྣམ་འགྲེལ་གྱི་གཞུང་གསལ་བོར་བཤད་པ་ལེགས་བཤད་
སྣང་བའི་གཏེར་གྱི་སྤྱི་དོན་རྣམས་ཡོངས་སུ་བསྡུས་ཤིང་། གཞན་ཡང་དབུ་མ་རྒྱན་གྱི་རྣམ་
བཤད་འཇམ་དབྱངས་བླ་མ་དགྱེས་པའི་ཞལ་ལུང་དང༌། དོན་རྣམ་ངེས་ཤེས་རབ་རལ་གྲི
མཁས་པའི་ཚུལ་ལ་འཇུག་པའི་སྒོ་དང་ སྡོམ་བྱང༌། ཡིད་བཞིན་མཛོད་ཀྱི་དཀའ་གནད་
གསལ་བྱེད། ཕྱོགས་ལས་རྣམ་པར་རྒྱལ་བའི་རུ་མཚོན། རྟགས་རིགས་ཀྱི་རྣམ་བཞག
གཞུང་སྤྱིའི་དཀའ་གནད་རྣམས་ལས་ཉེ་བར་མཁོ་བ་དག་ཇི་བཞིན་པར་དཀྱུས་གཅིག་ཏུ་
བགྱིས་ཏེ་བཀོད་པ་འདི་ནི། གངས་རིའི་ཁྲོད་འདིར་རིས་མེད་པའི་བསྟན་པ་ཀུན་ཀྱི་གསལ་
བྱེད་གཅིག་པུ་དང་སྐྱེ་དགུའི་ཚོགས་ལ་རྒྱལ་བ་གཉིས་པ་ལྟར་གྱུར་པའི་ཆོས་རྗེ་དམ་པ་ཡིད་
བཞིན་ནོར་བུ་༧འཇིགས་མེད་ཕུན་ཚོགས་འབྱུང་གནས་དཔལ་བཟང་པོའི་ཞབས་རྡུལ་རྟག་
ཏུ་སྤྱི་བོས་ལེན་པའི་གུས་འབངས་བསྟན་འཛིན་ལྷག་པ་དང་འཇིགས་མེད་འགྲོ་ཕན་གཉིས་
ཀྱིས་གསང་ཆེན་འོད་སྐུར་གྲུབ་པའི་དབེན་ཁྲོད་དུ་རབ་རྒྱན་མེ་བྱི་ལོའི་ཟླ་ལྔ་པའི་ཡར་ངོའི་
308
+
+
+
++



ཚེས་བཅུ་ལ་མཇུག་རྫོགས་པར་བགྱིས་པ་འདིས་ཀྱང་མཉམ་མེད་ཐུབ་པའི་བསྟན་པ་རིན་པོ་
ཆེ་རྣམ་དག་ རིགས་ པའི་ལམ་ནས་ཡོངས་ སུ་དར་ བའི་ རྒྱུར་ གྱུར་ ཅིག ། དགེའོ། །
མངྒ་ལཾ། ། ། །
309



༄༅། །དཔལ་ཆོས་ཀྱི་གྲགས་པའི་བླ་མའི་
རྣལ་འབྱོར་བཞུགས་སོ། །
ཨ། མདུན་མཁར་པདྨ་དཀར་སེར་དབུས། ། རབ་དཀར་ཟླ་བའི་དཀྱིལ་
འཁོར་སྟེང་། ། སྐྱེ་མེད་ཨ་ཡིག་དཀར་པོ་ལ། ། དམར་སེར་དྷཱི ཡིག་ཞུན་མས་་་
མཛེས། ། འོད་དུ་ཞུ་ཞིང་སྐད་ཅིག་གིས། ། དཔལ་ལྡན་ཆོས་ཀྱི་གྲགས་པ་ནི། །
འཇིགས་མེད་སེངྒེའི་ང་རོ་ཅན། ། ཆོས་གོས་གསུམ་གསོལ་ཕྱེད་སྐྱིལ་བཞུགས། །
ཕྱག་གཡས་མཁའ་ལ་ སྡིག་མཛུབ་གདེངས། །གཡོན་པས་གླེགས་བམ་རྣམ་པར་
འཛིན། ། ཐུགས་དབུས་དཀར་སེར་པདྨའི་སྦུབས། ། གཞོན་ནུ་འཇམ་པའི་རྡོ་རྗེ་
ནི། ། ཤིན་ཏུ་ཞི་བས་སྐྱབས་སྦྱིན་གཡས། ། ཨུཏྤལ་སྔོན་པོ་གཡོན་ན་བསྣམས། །
ཤེས་རབ་འོད་ཟེར་ཀུན་ ཏུ་འཕྲོ། ། ཐུགས་ཀར་ཟླ་བ་དྲི་མེད་ལ། ། འབར་བའི་
སྔགས་ཀྱི་ཕྲེང་བ་ནི། །མར་མེ་ལྟ་བུའི་འོད་ཟེར་གྱིས། །ཡེ་ཤེས་སྣང་བ་རྒྱས་པར་
བསམ། །ཨོཾ་མ་ཧ་གུ་རུ་དྷརྨ་ཀིརྟི་བཛྲ་ཏཱིཀྐཱ ཎ་ས་ར་ད་མུ་སྭཱ་ཧཱ། བདུན་གྱི་ཞག་ལ་
བརྩོན་པ་ན། །ཟབ་མོའི་ཤེས་རབ་རང་གྲོལ་ནས། །རྒྱལ་གསུང་རང་དབང་གིས་
འབྱེད་པའི། །ཚད་མའི་བློ་གྲོས་འཕེལ་བར་འགྱུར། །ཐུན་མཐར་གསོལ་བ་གདབ་པ་
ནི། ཨེ་མ། དཔལ་ལྡན་ཀུན་ཏུ་བཟང་པོའི་འོད་ཟེར་ལས། ། ཀུན་ ཏུ་ ཕན་་་
བདེའི་འཇིག་རྟེན་དགེ་མཛད་པའི། ། ཕྱོགས་ལས་རྣམ་པར་རྒྱལ་བའི་པཎྜི་ཏ། །
དཔལ་ལྡན་ཆོས་ཀྱི་གྲགས་པར་གསོལ་བ་འདེབས། །འཇམ་དཔལ་རྡོ་རྗེ་རྣོན་པོའི་
ཡེ་ཤེས་སྐུ། ། ཐུགས་ཀར་དཔལ་གྱི་བེ་འུར་རབ་བཞུགས་ནས། ། དྲི་མེད་རིགས་
ལམ་རིག་པའི་མེ་བོ་ཆེས། ། རྨོངས་པའི་ཚང་ཚིང་འཐུག་པོ་རྣམ་པར་བསྲེག །
འདི་ན་ཟབ་མོའི་ཆོས་ཀྱི་གནས་ལུགས་ལ། །བློ་གྲོས་ཇི་བཞིན་འཇུག་པའི་མཐུ་མེད་
310
+
+
+
+
+
+
+
+
+
+
r
-
r
,
+
4
,
，
，
，



པས། ། མགོན་པོ་ཁྱོད་ལ་གུས་པས་གསོལ་འདེབས་ན། ། བདག་རྒྱུད་བྱིན་གྱིས་
རློབས་ཤིག་ཆོས་ཀྱི་གྲགས། ། རིག་པའི་རང་བཞིན་སྟོང་གསལ་སྒྱུ་མའི་ཁམས། །
ཉིད་ཀྱི་ཐུགས་དང་དབྱེར་མེད་རོ་གཅིག་ ཏུ། ། ཆུ་ལ་ཆུ་བཞག་ལྟ་བུར་གྱུར་པ་་
ཡིས། ། འདུག་ས་འདི་རུ་བྱིན་གྱིས་བརླབས་ནས་ཀྱང་། །མི་འཕྲོག་ཤིན་ཏུ་ཟབ་
པའི་ཤེས་རབ་ནི། ། དྲི་མེད་སྟོན་ཀའི་ཟླ་བ་ལྟར་དཀར་ཞིང་། ། གཟུངས་སྤོབས་
ཏིང་འཛིན་བྱེ་བའི་འོད་བཟང་གིས། ། རྒྱལ་བསྟན་ཀུ་མུད་མཛེས་པར་བྱེད་གྱུར་
ཅིག། ། ། མི་ཕམ་པས་སོ། །



༄༅། །ཆོས་རྗེ་དམ་པ་ཡིད་བཞིན་ནོར་བུའི་ཞབས་བརྟན་
གསོལ་འདེབས་བཞུགས།
ཨོཾ་སྭ་སྟི། རྒྱ་ཆེན་ཚོགས་ཀྱིས་བསྒྲུབས་པའི་སྟོབས་བཅུའི་བདག །
བཅོམ་ལྡན་ལྷ་ཡི་ལྷ་མཆོག་ཤཱཀྱའི་རྒྱལ། །གངས་ཅན་མགོན་གཅིག་པད་མ་ཀ་ར་
ཡིས། ། ཀུན་ཏུ་ཤིས་པའི་སྣང་བ་བསྩལ་དུ་གསོལ། །གང་ལ་བརྟེན་ན་འཆི་མེད་
གྲུབ་པའི་དངོས། །བདེ་བླག་ཉིད་དུ་སྩོལ་བའི་ལྷག་པའི་ལྷ། ། རྣམ་གསུམ་ཚེ་ལ་
དབང་བའི་་ལྷ་མཆོག་གིས། ། བསྟན་འཛིན་དམ་པའི་སྐུ་ཚེ་སྲིང་བར་མཛོད། །
སྤྲོས་བྲལ་བདེ་ཆེན་ལྷན་སྐྱེས་ཆོས་ཀྱི་སྐུ། །མཁའ་ཁྱབ་མཁའ་ཡི་རྡོ་རྗེ་འཇིགས་པ་
མེད། ། ས་གསུམ་ཞིང་དུ་ ཕུན་ཚོགས་དགའ་བདེའི་དཔལ། ། སྤེལ་མཁས་རྡོ་རྗེ་
འཛིན་ལ་གསོལ་བ་འདེབས། ། ཇི་སྙེད་ཤེས་བྱའི་གནས་ སྟོན་ངག་ལ་དབང་། །
གནས་ལུགས་དོན་ཀྱི་གཤིས་འཇལ་བློ་གྲོས་རྒྱས། ། ཐུགས་རྗེའི་འཇུག་པ་ཞིང་་་
འདིར་མཚུངས་པ་མེད། །མཁན་ཆེན་སྨྲ་བའི་ཟླ་བ་ཞབས་བརྟན་ཤོག ། ཐུན་
མོང་ཐུན་མིན་ཤེས་བྱའི་གནས་ལ་མཁས། ། སོར་བྱང་སྔགས་ཀྱི་སྡོམ་པ་དག་པས་
བཙུན། ། ཕྱིན་དྲུག་རིམ་གཉིས་རྣལ་འབྱོར་བརྟན་པས་བཟང་། ། ཡོངས་རྫོགས་
བསྟན་པའི་སྒྲོན་མེར་ཞབས་བརྟན་ཤོག ། མདོ་སྔགས་ཆོས་ཀྱི་གྲུ་ཆེན་ལེགས་
བཟུང་ནས། །བགྲང་ཡས་གདུལ་བྱ་ཀུན་ཉོན་སྲིད་མཚོ་ལས། །བསྒྲལ་ཏེ་རྣམ་བྱང་
ཞི་བ་མཆོག་གི་སར། །འགོད་མཁས་འགྲོ་བའི་དེད་དཔོན་ཞབས་བརྟན་ཤོག །
གདུལ་བྱ་གཞན་ཕྱིར་ཞི་རྒྱས་དབང་དྲག་དང་། ། འབྲེལ་བའི་རྨད་བྱུང་ཕྲིན་ལས་
ཉིན་བྱེད་གཟིས། ། གངས་ལྗོངས་བསྟན་པའི་པད་ཚལ་རྒྱས་མཛད་དེ། ། ཞབས་
ཟུང་གཡོ་མེད་ཡུན་དུ་བརྟན་པར་ཤོག ། མཆོག་གསུམ་སྤྱི་དང་རྩ་གསུམ་ཐུགས་
312



རྗེའི་མཐུ། ། སྤྲོས་བྲལ་གནས་ལུགས་བསླུ་བ་མེད་པའི་མཐུས། །མཚུངས་མེད་བླ་
མའི་ཞབས་ཟུང་ཡུན་བརྟན་ཅིང་། །རྣམ་དཀར་ཕྲིན་ལས་ཕྱོགས་མཐར་ཁྱབ་གྱུར་
ཅིག། ། །
313



རྩོམ་སྒྲིག་འགན་འཁུར་པ། བསྟན་འཛིན་ཕུན་ཚོགས།
责任编辑:
旦增平措
མཛེས་ཆ་ཇུས་འགོད་པ། ཀརྨ་རྡོ་རྗེ་ཚེ་རིང་།
# #jit;
#
ཚད་མ་རྣམ་འགྲེལ་གྱི་བསྡུས་དོན་ཀུན་མཁྱེན་
མི་ཕམ་རྒྱ་མཚོའི་ཞལ་ལུང་། ་
བསྟན་འཛིན་ལྷག་པ་དང་འཇིགས་མེད་འགྲོ་ཕན་གྱིས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411--6509）
ཏི་ཞིན་པར་ཁང་གིས་པར་བཏབ། ་
1999ལོའི་ཟླ་10པར་པར་གཞི་དང་པོ་བསྒྲིགས།
1999ལོའི་ཟླ་10པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 850X1168ཧའོ་སྨིའི་1/32དཔར་ཤོག10
དཔར་གྲངས། 0001-3000 དེབ་རེར་སྒོར་15- 00



图书在版编目(CIP)数据
因明摄义:藏文/丹增拉巴,晋美卓攀编著.-北京:
民族出版社,1999.10
ISBN 7-105-03670-2
1.0丹…2晋… ,因明(印度逻辑)一藏语
1.因...
N. B81
中国版本图书馆 CIP 数据核字(1999)第64244号
民族出版社出版发行
(北京市和平里北街14号邮编100013)
民族出版社微机照排 迪鑫印刷厂印刷
各地新华书店经销
1999年10月第1版 1999年10月北京第1次印刷
开本:850×1168 毫米 1/32 印张:10
印数:0001-3000册定 价:15.00 元
该书如有印装质量问题,请与本社发行部联系退换
(总编室电话:64212794;发行部电话:64211734)



PHP
-- 出口中国:中。



སྒྱུ་འཕྲུལ་རང་སྣང་གི་དཀྱིལ་འཁོར། །
གསེར་ཐར་བླ་རུང་ལྔ་རིག་ནང་བསྟན་སློབ་གླིང་།
ISBN 7- 105-03670-2
ISBN 7-105-03670-2/B:143
EE (% 60) {༡}: 15.00 O
9l787105T036707I>
